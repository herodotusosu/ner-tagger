Gallia est omnis divisa in partes tres , quarum unam incolunt Belgae , aliam Aquitani , tertiam qui ipsorum lingua Celtae , nostra Galli appellantur .
LEAVEBLANK
Hi omnes lingua , institutis , legibus inter se differunt .
LEAVEBLANK
Gallos ab Aquitanis Garumna flumen , a Belgis Matrona et Sequana dividit .
LEAVEBLANK
Horum omnium fortissimi sunt Belgae , propterea quod a cultu atque humanitate provinciae longissime absunt , minimeque ad eos mercatores saepe commeant atque ea quae ad effeminandos animos pertinent important , proximique sunt Germanis , qui trans Rhenum incolunt , quibuscum continenter bellum gerunt .
LEAVEBLANK
Qua de causa Helvetii quoque reliquos Gallos virtute praecedunt , quod fere cotidianis proeliis cum Germanis contendunt , cum aut suis finibus eos prohibent aut ipsi in eorum finibus bellum gerunt .
LEAVEBLANK
Eorum una , pars , quam Gallos obtinere dictum est , initium capit a flumine Rhodano , continetur Garumna flumine , Oceano , finibus Belgarum , attingit etiam ab Sequanis et Helvetiis flumen Rhenum , vergit ad septentriones .
LEAVEBLANK
Belgae ab extremis Galliae finibus oriuntur , pertinent ad inferiorem partem fluminis Rheni , spectant in septentrionem et orientem solem .
LEAVEBLANK
Aquitania a Garumna flumine ad Pyrenaeos montes et eam partem Oceani quae est ad Hispaniam pertinet ;
LEAVEBLANK
spectat inter occasum solis et septentriones .
LEAVEBLANK
Apud Helvetios longe nobilissimus fuit et ditissimus Orgetorix .
LEAVEBLANK
Is M. Messala , et M. Pisone consulibus regni cupiditate inductus coniurationem nobilitatis fecit et civitati persuasit ut de finibus suis cum omnibus copiis exirent : perfacile esse , cum virtute omnibus praestarent , totius Galliae imperio potiri .
LEAVEBLANK
Id hoc facilius iis persuasit , quod undique loci natura Helvetii continentur : una ex parte flumine Rheno latissimo atque altissimo , qui agrum Helvetium a Germanis dividit ;
LEAVEBLANK
altera ex parte monte Iura altissimo , qui est inter Sequanos et Helvetios ;
LEAVEBLANK
tertia lacu Lemanno et flumine Rhodano , qui provinciam nostram ab Helvetiis dividit .
LEAVEBLANK
His rebus fiebat ut et minus late vagarentur et minus facile finitimis bellum inferre possent ;
LEAVEBLANK
qua ex parte homines bellandi cupidi magno dolore adficiebantur .
LEAVEBLANK
Pro multitudine autem hominum et pro gloria belli atque fortitudinis angustos se fines habere arbitrabantur , qui in longitudinem milia passuum CCXL , in latitudinem CLXXX patebant .
LEAVEBLANK
His rebus adducti et auctoritate Orgetorigis permoti constituerunt ea quae ad proficiscendum pertinerent comparare , iumentorum et carrorum quam maximum numerum coemere , sementes quam maximas facere , ut in itinere copia frumenti suppeteret , cum proximis civitatibus pacem et amicitiam confirmare .
LEAVEBLANK
Ad eas res conficiendas biennium sibi satis esse duxerunt ;
LEAVEBLANK
in tertium annum profectionem lege confirmant .
LEAVEBLANK
Ad eas res conficiendas Orgetorix deligitur .
LEAVEBLANK
Is sibi legationem ad civitates suscipit .
LEAVEBLANK
In eo itinere persuadet Castico , Catamantaloedis filio , Sequano , cuius pater regnum in Sequanis multos annos obtinuerat et a senatu populi Romani amicus appellatus erat , ut regnum in civitate sua occuparet , quod pater ante habuerit ;
LEAVEBLANK
itemque Dumnorigi Haeduo , fratri Diviciaci , qui eo tempore principatum in civitate obtinebat ac maxime plebi acceptus erat , ut idem conaretur persuadet eique filiam suam in matrimonium dat .
LEAVEBLANK
Perfacile factu esse illis probat conata perficere , propterea quod ipse suae civitatis imperium obtenturus esset : non esse dubium quin totius Galliae plurimum Helvetii possent ;
LEAVEBLANK
se suis copiis suoque exercitu illis regna conciliaturum confirmat .
LEAVEBLANK
Hac oratione adducti inter se fidem et ius iurandum dant et regno occupato per tres potentissimos ac firmissimos populos totius Galliae sese potiri posse sperant .
LEAVEBLANK
Ea res est Helvetiis per indicium enuntiata .
LEAVEBLANK
Moribus suis Orgetoricem ex vinculis causam dicere coegerunt ;
LEAVEBLANK
damnatum poenam sequi oportebat , ut igni cremaretur .
LEAVEBLANK
Die constituta causae dictionis Orgetorix ad iudicium omnem suam familiam , ad hominum milia decem , undique coegit , et omnes clientes obaeratosque suos , quorum magnum numerum habebat , eodem conduxit ;
LEAVEBLANK
per eos ne causam diceret se eripuit .
LEAVEBLANK
Cum civitas ob eam rem incitata armis ius suum exequi conaretur multitudinemque hominum ex agris magistratus cogerent , Orgetorix mortuus est ;
LEAVEBLANK
neque abest suspicio , ut Helvetii arbitrantur , quin ipse sibi mortem consciverit .
LEAVEBLANK
Post eius mortem nihilo minus Helvetii id quod constituerant facere conantur , ut e finibus suis exeant .
LEAVEBLANK
Ubi iam se ad eam rem paratos esse arbitrati sunt , oppida sua omnia , numero ad duodecim , vicos ad quadringentos , reliqua privata aedificia incendunt ;
LEAVEBLANK
frumentum omne , praeter quod secum portaturi erant , comburunt , ut domum reditionis spe sublata paratiores ad omnia pericula subeunda essent ;
LEAVEBLANK
trium mensum molita cibaria sibi quemque domo efferre iubent .
LEAVEBLANK
Persuadent Rauracis et Tulingis et Latobrigis finitimis , uti eodem usi consilio oppidis suis vicisque exustis una cum iis proficiscantur , Boiosque , qui trans Rhenum incoluerant et in agrum Noricum transierant Noreiamque oppugnabant , receptos ad se socios sibi adsciscunt .
LEAVEBLANK
Erant omnino itinera duo , quibus itineribus domo exire possent : unum per Sequanos , angustum et difficile , inter montem Iuram et flumen Rhodanum , vix qua singuli carri ducerentur , mons autem altissimus impendebat , ut facile perpauci prohibere possent ;
LEAVEBLANK
alterum per provinciam nostram , multo facilius atque expeditius , propterea quod inter fines Helvetiorum et Allobrogum , qui nuper pacati erant , Rhodanus fluit isque non nullis locis vado transitur .
LEAVEBLANK
Extremum oppidum Allobrogum est proximumque Helvetiorum finibus Genava .
LEAVEBLANK
Ex eo oppido pons ad Helvetios pertinet .
LEAVEBLANK
Allobrogibus sese vel persuasuros , quod nondum bono animo in populum Romanum viderentur , existimabant vel vi coacturos ut per suos fines eos ire paterentur .
LEAVEBLANK
Omnibus rebus ad profectionem comparatis diem dicunt , qua die ad ripam Rhodani omnes conveniant .
LEAVEBLANK
Is dies erat a. d. V. Kal . Apr . L. Pisone , A. Gabinio consulibus .
LEAVEBLANK
Caesari cum id nuntiatum esset , eos per provincia nostram iter facere conari , maturat ab urbe proficisci et quam maximis potest itineribus in Galliam ulteriorem contendit et ad Genavam pervenit .
LEAVEBLANK
Provinciae toti quam maximum potest militum numerum imperat ( erat omnino in Gallia ulteriore legio una ) , pontem , qui erat ad Genavam , iubet rescindi .
LEAVEBLANK
Ubi de eius aventu Helvetii certiores facti sunt , legatos ad eum mittunt nobilissimos civitatis , cuius legationis Nammeius et Verucloetius principem locum obtinebant , qui dicerent sibi esse in animo sine ullo maleficio iter per provinciam facere , propterea quod aliud iter haberent nullum : rogare ut eius voluntate id sibi facere liceat .
LEAVEBLANK
Caesar , quod memoria tenebat L. Cassium consulem occisum exercitumque eius ab Helvetiis pulsum et sub iugum missum , concedendum non putabat ;
LEAVEBLANK
neque homines inimico animo , data facultate per provinciam itineris faciundi , temperaturos ab iniuria et maleficio existimabat .
LEAVEBLANK
Tamen , ut spatium intercedere posset dum milites quos imperaverat convenirent , legatis respondit diem se ad deliberandum sumpturum : si quid vellent , ad Id . April . reverterentur .
LEAVEBLANK
Interea ea legione quam secum habebat militibusque , qui ex provincia convenerant , a lacu Lemanno , qui in flumen Rhodanum influit , ad montem Iuram , qui fines Sequanorum ab Helvetiis dividit , milia passuum XVIIII murum in altitudinem pedum sedecim fossamque perducit .
LEAVEBLANK
Eo opere perfecto praesidia disponit , castella communit , quo facilius , si se invito transire conentur , prohibere possit .
LEAVEBLANK
Ubi ea dies quam constituerat cum legatis venit et legati ad eum reverterunt , negat se more et exemplo populi Romani posse iter ulli per provinciam dare et , si vim lacere conentur , prohibiturum ostendit .
LEAVEBLANK
Helvetii ea spe deiecti navibus iunctis ratibusque compluribus factis , alii vadis Rhodani , qua minima altitudo fluminis erat , non numquam interdiu , saepius noctu si perrumpere possent conati , operis munitione et militum concursu et telis repulsi , hoc conatu destiterunt .
LEAVEBLANK
Relinquebatur una per Sequanos via , qua Sequanis invitis propter angustias ire non poterant .
LEAVEBLANK
His cum sua sponte persuadere non possent , legatos ad Dumnorigem Haeduum mittunt , ut eo deprecatore a Sequanis impetrarent .
LEAVEBLANK
Dumnorix gratia et largitione apud Sequanos plurimum poterat et Helvetiis erat amicus , quod ex ea civitate Orgetorigis filiam in matrimonium duxerat , et cupiditate regni adductus novis rebus studebat et quam plurimas civitates suo beneficio habere obstrictas volebat .
LEAVEBLANK
Itaque rem suscipit et a Sequanis impetrat ut per fines suos Helvetios ire patiantur , obsidesque uti inter sese dent perficit : Sequani , ne itinere Helvetios prohibeant , Helvetii , ut sine maleficio et iniuria transeant .
LEAVEBLANK
Caesari renuntiatur Helvetiis esse in animo per agrum Sequanorum et Haeduorum iter in Santonum fines facere , qui non longe a Tolosatium finibus absunt , quae civitas est in provincia .
LEAVEBLANK
Id si fieret , intellegebat magno cum periculo provinciae futurum ut homines bellicosos , populi Romani inimicos , locis patentibus maximeque frumentariis finitimos haberet .
LEAVEBLANK
Ob eas causas ei munitioni quam fecerat T. Labienum legatum praeficit ;
LEAVEBLANK
ipse in Italiam magnis itineribus contendit duasque ibi legiones conscribit et tres , quae circum Aquileiam hiemabant , ex hibernis educit et , qua proximum iter in ulteriorem Galliam per Alpes erat , cum his quinque legionibus ire contendit .
LEAVEBLANK
Ibi Ceutrones et Graioceli et Caturiges locis superioribus occupatis itinere exercitum prohibere conantur .
LEAVEBLANK
Compluribus his proeliis pulsis ab Ocelo , quod est oppidum citerioris provinciae extremum , in fines Vocontiorum ulterioris provinciae die septimo pervenit ;
LEAVEBLANK
inde in Allobrogum fines , ab Allobrogibus in Segusiavos exercitum ducit .
LEAVEBLANK
Hi sunt extra provinciam trans Rhodanum primi .
LEAVEBLANK
Helvetii iam per angustias et fines Sequanorum suas copias traduxerant et in Haeduorum fines pervenerant eorumque agros populabantur .
LEAVEBLANK
Haedui , cum se suaque ab iis defendere non possent , legatos ad Caesarem mittunt rogatum auxilium : ita se omni tempore de populo Romano meritos esse ut paene in conspectu exercitus nostri agri vastari , liberi eorum in servitutem abduci , oppida expugnari non debuerint .
LEAVEBLANK
Eodem tempore quo Haedui Ambarri , necessarii et consanguinei Haeduorum , Caesarem certiorem faciunt sese depopulatis agris non facile ab oppidis vim hostium prohibere .
LEAVEBLANK
Item Allobroges , qui trans Rhodanum vicos possessionesque habebant , fuga se ad Caesarem recipiunt et demonstrant sibi praeter agri solum nihil esse reliqui .
LEAVEBLANK
Quibus rebus adductus Caesar non expectandum sibi statuit dum , omnibus , fortunis sociorum consumptis , in Santonos Helvetii pervenirent .
LEAVEBLANK
Flumen est Arar , quod per fines Haeduorum et Sequanorum in Rhodanum influit , incredibili lenitate , ita ut oculis in utram partem fluat iudicari non possit .
LEAVEBLANK
Id Helvetii ratibus ac lintribus iunctis transibant .
LEAVEBLANK
Ubi per exploratores Caesar certior factus est tres iam partes copiarum Helvetios id flumen traduxisse , quartam vero partem citra flumen Ararim reliquam esse , de tertia vigilia cum legionibus tribus e castris profectus ad eam partem pervenit quae nondum flumen transierat .
LEAVEBLANK
Eos impeditos et inopinantes adgressus magnam partem eorum concidit ;
LEAVEBLANK
reliqui sese fugae mandarunt atque in proximas silvas abdiderunt .
LEAVEBLANK
Is pagus appellabatur Tigurinus ;
LEAVEBLANK
nam omnis civitas Helvetia in quattuor pagos divisa est .
LEAVEBLANK
Hic pagus unus , cum domo exisset , patrum nostrorum memoria L. Cassium consulem interfecerat et eius exercitum sub iugum miserat .
LEAVEBLANK
Ita sive casu sive consilio deorum immortalium quae pars civitatis Helvetiae insignem calamitatem populo Romano intulerat , ea princeps poenam persolvit .
LEAVEBLANK
Qua in re Caesar non solum publicas , sed etiam privatas iniurias ultus est , quod eius soceri L. Pisonis avum , L. Pisonem legatum , Tigurini eodem proelio quo Cassium interfecerant .
LEAVEBLANK
Hoc proelio facto , reliquas copias Helvetiorum ut consequi posset , pontem in Arari faciendum curat atque ita exercitum traducit .
LEAVEBLANK
Helvetii repentino eius adventu commoti cum id quod ipsi diebus XX aegerrime confecerant , ut flumen transirent , illum uno die fecisse intellegerent , legatos ad eum mittunt ;
LEAVEBLANK
cuius legationis Divico princeps fuit , qui bello Cassiano dux Helvetiorum fuerat .
LEAVEBLANK
Is ita cum Caesare egit : si pacem populus Romanus cum Helvetiis faceret , in eam partem ituros atque ibi futuros Helvetios ubi eos Caesar constituisset atque esse voluisset ;
LEAVEBLANK
sin bello persequi perseveraret , reminisceretur et veteris incommodi populi Romani et pristinae virtutis Helvetiorum .
LEAVEBLANK
Quod improviso unum pagum adortus esset , cum ii qui flumen transissent suis auxilium ferre non possent , ne ob eam rem aut suae magnopere virtuti tribueret aut ipsos despiceret .
LEAVEBLANK
Se ita a patribus maioribusque suis didicisse , ut magis virtute contenderent quam dolo aut insidiis niterentur .
LEAVEBLANK
Quare ne committeret ut is locus ubi constitissent ex calamitate populi Romani et internecione exercitus nomen caperet aut memoriam proderet .
LEAVEBLANK
His Caesar ita respondit : eo sibi minus dubitationis dari , quod eas res quas legati Helvetii commemorassent memoria teneret , atque eo gravius ferre quo minus merito populi Romani accidissent ;
LEAVEBLANK
qui si alicuius iniuriae sibi conscius fuisset , non fuisse difficile cavere ;
LEAVEBLANK
sed eo deceptum , quod neque commissum a se intellegeret quare timeret neque sine causa timendum putaret .
LEAVEBLANK
Quod si veteris contumeliae oblivisci vellet , num etiam recentium iniuriarum , quod eo invito iter per provinciam per vim temptassent , quod Haeduos , quod Ambarros , quod Allobrogas vexassent , memoriam deponere posse ?
LEAVEBLANK
Quod sua victoria tam insolenter gloriarentur quodque tam diu se impune iniurias tulisse admirarentur , eodem pertinere .
LEAVEBLANK
Consuesse enim deos immortales , quo gravius homines ex commutatione rerum doleant , quos pro scelere eorum ulcisci velint , his secundiores interdum res et diuturniorem impunitatem concedere .
LEAVEBLANK
Cum ea ita sint , tamen , si obsides ab iis sibi dentur , uti ea quae polliceantur facturos intellegat , et si Haeduis de iniuriis quas ipsis sociisque eorum intulerint , item si Allobrogibus satis faciunt , sese cum iis pacem esse facturum .
LEAVEBLANK
Divico respondit : ita Helvetios a maioribus suis institutos esse uti obsides accipere , non dare , consuerint ;
LEAVEBLANK
eius rem populum Romanum esse testem .
LEAVEBLANK
Hoc responso dato discessit .
LEAVEBLANK
Postero die castra ex eo loco movent .
LEAVEBLANK
Idem facit Caesar equitatumque omnem , ad numerum quattuor milium , quem ex omni provincia et Haeduis atque eorum sociis coactum habebat , praemittit , qui videant quas in partes hostes iter faciant .
LEAVEBLANK
Qui cupidius novissimum agmen insecuti alieno loco cum equitatu Helvetiorum proelium committunt ;
LEAVEBLANK
et pauci de nostris cadunt .
LEAVEBLANK
Quo proelio sublati Helvetii , quod quingentis equitibus tantam multitudinem equitum propulerant , audacius subsistere non numquam et novissimo agmine proelio nostros lacessere coeperunt .
LEAVEBLANK
Caesar suos a proelio continebat , ac satis habebat in praesentia hostem rapinis , pabulationibus populationibusque prohibere .
LEAVEBLANK
Ita dies circiter XV iter fecerunt uti inter novissimum hostium agmen et nostrum primum non amplius quinis aut senis milibus passuum interesset .
LEAVEBLANK
Interim cotidie Caesar Haeduos frumentum , quod essent publice polliciti , flagitare .
LEAVEBLANK
Nam propter frigora quod Gallia sub septentrionibus , ut ante dictum est , posita est , non modo frumenta in agris matura non erant , sed ne pabuli quidem satis magna copia suppetebat ;
LEAVEBLANK
eo autem frumento quod flumine Arari navibus subvexerat propterea uti minus poterat quod iter ab Arari Helvetii averterant , a quibus discedere nolebat .
LEAVEBLANK
Diem ex die ducere Haedui : conferri , comportari , adesse dicere .
LEAVEBLANK
Ubi se diutius duci intellexit et diem instare quo die frumentum militibus metiri oporteret , convocatis eorum principibus , quorum magnam copiam in castris habebat , in his Diviciaco et Lisco , qui summo magistratui praeerat , quem vergobretum appellant Haedui , qui creatur annuus et vitae necisque in suos habet potestatem , graviter eos accusat , quod , cum neque emi neque ex agris sumi possit , tam necessario tempore , tam propinquis hostibus ab iis non sublevetur , praesertim cum magna ex parte eorum precibus adductus bellum susceperit ;
LEAVEBLANK
multo etiam gravius quod sit destitutus queritur .
LEAVEBLANK
Tum demum Liscus oratione Caesaris adductus quod antea tacuerat proponit : esse non nullos , quorum auctoritas apud plebem plurimum valeat , qui privatim plus possint quam ipsi magistratus .
LEAVEBLANK
Hos seditiosa atque improba oratione multitudinem deterrere , ne frumentum conferant quod debeant : praestare , si iam principatum Galliae obtinere non possint , Gallorum quam Romanorum imperia perferre , neque dubitare debeant quin , si Helvetios superaverint Romani , una cum reliqua Gallia Haeduis libertatem sint erepturi .
LEAVEBLANK
Ab isdem nostra consilia quaeque in castris gerantur hostibus enuntiari ;
LEAVEBLANK
hos a se coerceri non posse .
LEAVEBLANK
Quin etiam , quod necessariam rem coactus Caesari enuntiarit , intellegere sese quanto id cum periculo fecerit , et ob eam causam quam diu potuerit tacuisse .
LEAVEBLANK
Caesar hac oratione Lisci Dumnorigem , Diviciaci fratrem , designari sentiebat , sed , quod pluribus praesentibus eas res iactari nolebat , celeriter concilium dimittit , Liscum retinet .
LEAVEBLANK
Quaerit ex solo ea quae in conventu dixerat .
LEAVEBLANK
Dicit liberius atque audacius .
LEAVEBLANK
Eadem secreto ab aliis quaerit ;
LEAVEBLANK
reperit esse vera : ipsum esse Dumnorigem , summa audacia , magna apud plebem propter liberalitatem gratia , cupidum rerum novarum .
LEAVEBLANK
Complures annos portoria reliquaque omnia Haeduorum vectigalia parvo pretio redempta habere , propterea quod illo licente contra liceri audeat nemo .
LEAVEBLANK
His rebus et suam rem familiarem auxisse et facultates ad largiendum magnas comparasse ;
LEAVEBLANK
magnum numerum equitatus suo sumptu semper alere et circum se habere , neque solum domi , sed etiam apud finitimas civitates largiter posse , atque huius potentiae causa matrem in Biturigibus homini illic nobilissimo ac potentissimo conlocasse ;
LEAVEBLANK
ipsum ex Helvetiis uxorem habere , sororum ex matre et propinquas suas nuptum in alias civitates conlocasse .
LEAVEBLANK
Favere et cupere Helvetiis propter eam adfinitatem , odisse etiam suo nomine Caesarem et Romanos , quod eorum adventu potentia eius deminuta et Diviciacus frater in antiquum locum gratiae atque honoris sit restitutus .
LEAVEBLANK
Si quid accidat Romanis , summam in spem per Helvetios regni obtinendi venire ;
LEAVEBLANK
imperio populi Romani non modo de regno , sed etiam de ea quam habeat gratia desperare .
LEAVEBLANK
Reperiebat etiam in quaerendo Caesar , quod proelium equestre adversum paucis ante diebus esset factum , initium eius fugae factum a Dumnorige atque eius equitibus ( nam equitatui , quem auxilio Caesari Haedui miserant , Dumnorix praeerat ) : eorum fuga reliquum esse equitatum perterritum .
LEAVEBLANK
Quibus rebus cognitis , cum ad has suspiciones certissimae res accederent , quod per fines Sequanorum Helvetios traduxisset , quod obsides inter eos dandos curasset , quod ea omnia non modo iniussu suo et civitatis sed etiam inscientibus ipsis fecisset , quod a magistratu Haeduorum accusaretur , satis esse causae arbitrabatur quare in eum aut ipse animadverteret aut civitatem animadvertere iuberet .
LEAVEBLANK
His omnibus rebus unum repugnabat , quod Diviciaci fratris summum in populum Romanum studium , summum in se voluntatem , egregiam fidem , iustitiam , temperantiam cognoverat ;
LEAVEBLANK
nam ne eius supplicio Diviciaci animum offenderet verebatur .
LEAVEBLANK
Itaque prius quam quicquam conaretur , Diviciacum ad se vocari iubet et , cotidianis interpretibus remotis , per C. Valerium Troucillum , principem Galliae provinciae , familiarem suum , cui summam omnium rerum fidem habebat , cum eo conloquitur ;
LEAVEBLANK
simul commonefacit quae ipso praesente in concilio Gallorum de Dumnorige sint dicta , et ostendit quae separatim quisque de eo apud se dixerit .
LEAVEBLANK
Petit atque hortatur ut sine eius offensione animi vel ipse de eo causa cognita statuat vel civitatem statuere iubeat .
LEAVEBLANK
Diviciacus multis cum lacrimis Caesarem complexus obsecrare coepit ne quid gravius in fratrem statueret : scire se illa esse vera , nec quemquam ex eo plus quam se doloris capere , propterea quod , cum ipse gratia plurimum domi atque in reliqua Gallia , ille minimum propter adulescentiam posset , per se crevisset ;
LEAVEBLANK
quibus opibus ac nervis non solum ad minuendam gratiam , sed paene ad perniciem suam uteretur .
LEAVEBLANK
Sese tamen et amore fraterno et existimatione vulgi commoveri .
LEAVEBLANK
Quod si quid ei a Caesare gravius accidisset , cum ipse eum locum amicitiae apud eum teneret , neminem existimaturum non sua voluntate factum ;
LEAVEBLANK
qua ex re futurum uti totius Galliae animi a se averterentur .
LEAVEBLANK
Haec cum pluribus verbis flens a Caesare peteret , Caesar eius dextram prendit ;
LEAVEBLANK
consolatus rogat finem orandi faciat ;
LEAVEBLANK
tanti eius apud se gratiam esse ostendit uti et rei publicae iniuriam et suum dolorem eius voluntati ac precibus condonet .
LEAVEBLANK
Dumnorigem ad se vocat , fratrem adhibet ;
LEAVEBLANK
quae in eo reprehendat ostendit ;
LEAVEBLANK
quae ipse intellegat , quae civitas queratur proponit ;
LEAVEBLANK
monet ut in reliquum tempus omnes suspiciones vitet ;
LEAVEBLANK
praeterita se Diviciaco fratri condonare dicit .
LEAVEBLANK
Dumnorigi custodes ponit , ut quae agat , quibuscum loquatur scire possit .
LEAVEBLANK
Eodem die ab exploratoribus certior factus hostes sub monte consedisse milia passuum ab ipsius castris octo , qualis esset natura montis et qualis in circuitu ascensus qui cognoscerent misit .
LEAVEBLANK
Renuntiatum est facilem esse .
LEAVEBLANK
De tertia vigilia T. Labienum , legatum pro praetore , cum duabus legionibus et iis ducibus qui iter cognoverant summum iugum montis ascendere iubet ;
LEAVEBLANK
quid sui consilii sit ostendit .
LEAVEBLANK
Ipse de quarta vigilia eodem itinere quo hostes ierant ad eos contendit equitatumque omnem ante se mittit .
LEAVEBLANK
P. Considius , qui rei militaris peritissimus habebatur et in exercitu L. Sullae et postea in M. Crassi fuerat , cum exploratoribus praemittitur .
LEAVEBLANK
Prima luce , cum summus mons a Lucio Labieno teneretur , ipse ab hostium castris non longius mille et quingentis passibus abesset neque , ut postea ex captivis comperit , aut ipsius adventus aut Labieni cognitus esset , Considius equo admisso ad eum accurrit , dicit montem , quem a Labieno occupari voluerit , ab hostibus teneri : id se a Gallicis armis atque insignibus cognovisse .
LEAVEBLANK
Caesar suas copias in proximum collem subducit , aciem instruit .
LEAVEBLANK
Labienus , ut erat ei praeceptum a Caesare ne proelium committeret , nisi ipsius copiae prope hostium castra visae essent , ut undique uno tempore in hostes impetus fieret , monte occupato nostros expectabat proelioque abstinebat .
LEAVEBLANK
Multo denique die per exploratores Caesar cognovit et montem a suis teneri et Helvetios castra , movisse et Considium timore perterritum quod non vidisset pro viso sibi renuntiavisse .
LEAVEBLANK
Eo die quo consuerat intervallo hostes sequitur et milia passuum tria ab eorum castris castra ponit .
LEAVEBLANK
Postridie eius diei , quod omnino biduum supererat , cum exercitui frumentum metiri oporteret , et quod a Bibracte , oppido Haeduorum longe maximo et copiosissimo , non amplius milibus passuum XVIII aberat , rei frumentariae prospiciendum existimavit ;
LEAVEBLANK
itaque iter ab Helvetiis avertit ac Bibracte ire contendit .
LEAVEBLANK
Ea res per fugitivos L. Aemilii , decurionis equitum Gallorum , hostibus nuntiatur .
LEAVEBLANK
Helvetii , seu quod timore perterritos Romanos discedere a se existimarent , eo magis quod pridie superioribus locis occupatis proelium non commisissent , sive eo quod re frumentaria intercludi posse confiderent , commutato consilio atque itinere converso nostros a novissimo agmine insequi ac lacessere coeperunt .
LEAVEBLANK
Postquam id animum advertit , copias suas Caesar in proximum collem subduxit equitatumque , qui sustineret hostium petum , misit .
LEAVEBLANK
Ipse interim in colle medio triplicem aciem instruxit legionum quattuor veteranarum ;
LEAVEBLANK
in summo iugo duas legiones quas in Gallia citeriore proxime conscripserat et omnia auxilia conlocavit , ita ut supra se totum montem hominibus compleret ;
LEAVEBLANK
impedimenta sarcinasque in unum locum conterri et eum ab iis qui in superiore acie constiterant muniri iussit .
LEAVEBLANK
Helvetii cum omnibus suis carris secuti impedimenta in unum locum contulerunt ;
LEAVEBLANK
ipsi concertissima acie , reiecto nostro equitatu , phalange facta sub primam nostram aciem successerunt .
LEAVEBLANK
Caesar primum suo , deinde omnium ex conspectu remotis equis , ut aequato omnium periculo spem fugae tolleret , cohortatus suos proelium commisit .
LEAVEBLANK
Milites loco superiore pilis missis facile hostium phalangem perfregerunt .
LEAVEBLANK
Ea disiecta gladiis destrictis in eos impetum fecerunt .
LEAVEBLANK
Gallis magno ad pugnam erat impedimento quod pluribus eorum scutis uno ictu pilorum transfixis et conligatis , cum ferrum se inflexisset , neque evellere neque sinistra impedita satis commode pugnare poterant , multi ut diu iactato bracchio praeoptarent scutum manu emittere et nudo corpore pugnare .
LEAVEBLANK
Tandem vulneribus defessi et pedem referre et , quod mons suberit circiter mille passuum spatio , eo se recipere coeperunt .
LEAVEBLANK
Capto monte et succedentibus nostris , Boi et Tulingi , qui hominum milibus circiter XV agmen hostium claudebant et novissimis praesidio erant , ex itinere nostros ab latere aperto adgressi circumvenire , et id conspicati Helvetii , qui in montem sese receperant , rursus instare et proelium redintegrare coeperunt .
LEAVEBLANK
Romani conversa signa bipertito intulerunt : prima et secunda acies , ut victis ac submotis resisteret , tertia , ut venientes sustineret .
LEAVEBLANK
Ita ancipiti proelio diu atque acriter pugnatum est .
LEAVEBLANK
Diutius cum sustinere nostrorum impetus non possent , alteri se , ut coeperant , in montem receperunt , alteri ad impedimenta et carros suos se contulerunt .
LEAVEBLANK
Nam hoc toto proelio , cum ab hora septima ad vesperum pugnatum sit , aversum hostem videre nemo potuit .
LEAVEBLANK
Ad multam noctem etiam ad impedimenta pugnatum est , propterea quod pro vallo carros obiecerunt et e loco superiore in nostros venientes tela coiciebant et non nulli inter carros rotasque mataras ac tragulas subiciebant nostrosque vulnerabant .
LEAVEBLANK
Diu cum esset pugnatum , impedimentis castrisque nostri potiti sunt .
LEAVEBLANK
Ibi Orgetorigis filia atque unus e filiis captus est .
LEAVEBLANK
Ex eo proelio circiter hominum milia CXXX superfuerunt eaque tota nocte continenter ierunt nullam partem noctis itinere intermisso ;
LEAVEBLANK
in fines Lingonum die quarto pervenerunt , cum et propter vulnera militum et propter sepulturam occisorum nostri triduum morati eos sequi non potuissent .
LEAVEBLANK
Caesar ad Lingonas litteras nuntiosque misit , ne eos frumento neve alia re iuvarent : qui si iuvissent , se eodem loco quo Helvetios habiturum .
LEAVEBLANK
Ipse triduo intermisso cum omnibus copiis eos sequi coepit .
LEAVEBLANK
Helvetii omnium rerum inopia adducti legatos de deditione ad eum miserunt .
LEAVEBLANK
Qui cum eum in itinere convenissent seque ad pedes proiecissent suppliciterque locuti flentes pacem petissent , atque eos in eo loco quo tum essent suum adventum expectare iussisset , paruerunt .
LEAVEBLANK
Eo postquam Caesar pervenit , obsides , arma , servos qui ad eos perfugissent , poposcit .
LEAVEBLANK
Dum ea conquiruntur et conferuntur , nocte intermissa circiter hominum milia VI eius pagi qui Verbigenus appellatur , sive timore perterriti , ne armis traditis supplicio adficerentur , sive spe salutis inducti , quod in tanta multitudine dediticiorum suam fugam aut occultari aut omnino ignorari posse existimarent , prima nocte e castris Helvetiorum egressi ad Rhenum finesque Germanorum contenderunt .
LEAVEBLANK
Quod ubi Caesar resciit , quorum per fines ierant his uti conquirerent et reducerent , si sibi purgati esse vellent , imperavit ;
LEAVEBLANK
reductos in hostium numero habuit ;
LEAVEBLANK
reliquos omnes obsidibus , armis , perfugis traditis in deditionem accepit .
LEAVEBLANK
Helvetios , Tulingos , Latobrigos in fines suos , unde erant profecti , reverti iussit , et , quod omnibus frugibus amissis domi nihil erat quo famem tolerarent , Allobrogibus imperavit ut iis frumenti copiam facerent ;
LEAVEBLANK
ipsos oppida vicosque , quos incenderant , restituere iussit .
LEAVEBLANK
Id ea maxime ratione fecit , quod noluit eum locum unde Helvetii discesserant vacare , ne propter bonitatem agrorum Germani , qui trans Rhenum incolunt , ex suis finibus in Helvetiorum fines transirent et finitimi Galliae provinciae Allobrogibusque essent .
LEAVEBLANK
Boios petentibus Haeduis , quod egregia virtute erant cogniti , ut in finibus suis conlocarent , concessit ;
LEAVEBLANK
quibus illi agros dederunt quosque postea in parem iuris libertatisque condicionem atque ipsi erant receperunt .
LEAVEBLANK
In castris Helvetiorum tabulae repertae sunt litteris Graecis confectae et ad Caesarem relatae , quibus in tabulis nominatim ratio confecta erat , qui numerus domo exisset eorum qui arma ferre possent , et item separatim , quot pueri , senes mulieresque .
LEAVEBLANK
Quarum omnium rerum summa erat capitum Helvetiorum milium CCLXIII , Tulingorum milium XXXVI , Latobrigorum XIIII , Rauracorum XXIII , Boiorum XXXII ;
LEAVEBLANK
ex his qui arma ferre possent ad milia nonaginta duo .
LEAVEBLANK
Summa omnium fuerunt ad milia CCCLXVIII .
LEAVEBLANK
Eorum qui domum redierunt censu habito , ut Caesar imperaverat , repertus est numerus milium C et X .
LEAVEBLANK
Bello Helvetiorum confecto totius fere Galliae legati , principes civitatum , ad Caesarem gratulatum convenerunt : intellegere sese , tametsi pro veteribus Helvetiorum iniuriis populi Romani ab his poenas bello repetisset , tamen eam rem non minus ex usu terrae Galliae quam populi Romani accidisse , propterea quod eo consilio florentissimis rebus domos suas Helvetii reliquissent uti toti Galliae bellum inferrent imperioque potirentur , locumque domicilio ex magna copia deligerent quem ex omni Gallia oportunissimum ac fructuosissimum iudicassent , reliquasque civitates stipendiarias haberent .
LEAVEBLANK
Petierunt uti sibi concilium totius Galliae in diem certam indicere idque Caesaris facere voluntate liceret : sese habere quasdam res quas ex communi consensu ab eo petere vellent .
LEAVEBLANK
Ea re permissa diem concilio constituerunt et iure iurando ne quis enuntiaret , nisi quibus communi consilio mandatum esset , inter se sanxerunt .
LEAVEBLANK
Eo concilio dimisso , idem princeps civitatum qui ante fuerant ad Caesarem reverterunt petieruntque uti sibi secreto in occulto de sua omniumque salute cum eo agere liceret .
LEAVEBLANK
Ea re impetrata sese omnes flentes Caesari ad pedes proiecerunt : non minus se id contendere et laborare ne ea quae dixissent enuntiarentur quam uti ea quae vellent impetrarent , propterea quod , si enuntiatum esset , summum in cruciatum se venturos viderent .
LEAVEBLANK
Locutus est pro his Diviciacus Haeduus : Galliae totius factiones esse duas ;
LEAVEBLANK
harum alterius principatum tenere Haeduos , alterius Arvernos .
LEAVEBLANK
Hi cum tantopere de potentatu inter se multos annos contenderent , factum esse uti ab Arvernis Sequanisque Germani mercede arcesserentur .
LEAVEBLANK
Horum primo circiter milia XV Rhenum transisse ;
LEAVEBLANK
postea quam agros et cultum et copias Gallorum homines feri ac barbari adamassent , traductos plures ;
LEAVEBLANK
nunc esse in Gallia ad C et XX milium numerum .
LEAVEBLANK
Cum his Haeduos eorumque clientes semel atque iterum armis contendisse ;
LEAVEBLANK
magnam calamitatem pulsos accepisse , omnem nobilitatem , omnem senatum , omnem equitatum amisisse .
LEAVEBLANK
Quibus proeliis calamitatibusque fractos , qui et sua virtute et populi Romani hospitio atque amicitia plurimum ante in Gallia potuissent , coactos esse Sequanis obsides dare nobilissimos civitatis et iure iurando civitatem obstringere sese neque obsides repetituros neque auxilium a populo Romano imploraturos neque recusaturos quo minus perpetuo sub illorum dicione atque imperio essent .
LEAVEBLANK
Unum se esse ex omni civitate Haeduorum qui adduci non potuerit ut iuraret aut liberos suos obsides daret .
LEAVEBLANK
Ob eam rem se ex civitate profugisse et Romam ad senatum venisse auxilium postulatum , quod solus neque iure iurando neque obsidibus teneretur .
LEAVEBLANK
Sed peius victoribus Sequanis quam Haeduis victis accidisse , propterea quod Ariovistus , rex Germanorum , in eorum finibus consedisset tertiamque partem agri Sequani , qui esset optimus totius Galliae , occupavisset et nunc de altera parte tertia Sequanos decedere iuberet , propterea quod paucis mensibus ante Harudum milia hominum XXIIII ad eum venissent , quibus locus ac sedes pararentur .
LEAVEBLANK
Futurum esse paucis annis uti omnes ex Galliae finibus pellerentur atque omnes Germani Rhenum transirent ;
LEAVEBLANK
neque enim conferendum esse Gallicum cum Germanorum agro neque hanc consuetudinem victus cum illa comparandam .
LEAVEBLANK
Ariovistum autem , ut semel Gallorum copias proelio vicerit , quod proelium factum sit ad Magetobrigam , superbe et crudeliter imperare , obsides nobilissimi cuiusque liberos poscere et in eos omnia exempla cruciatusque edere , si qua res non ad nutum aut ad voluntatem eius facta sit .
LEAVEBLANK
Hominem esse barbarum , iracundum , temerarium : non posse eius imperia , diutius sustineri .
LEAVEBLANK
Nisi quid in Caesare populoque Romano sit auxilii , omnibus Gallis idem esse faciendum quod Helvetii fecerint , ut domo emigrent , aliud domicilium , alias sedes , remotas a Germanis , petant fortunamque , quaecumque accidat , experiantur .
LEAVEBLANK
Haec si enuntiata Ariovisto sint , non dubitare quin de omnibus obsidibus qui apud eum sint gravissimum supplicium sumat .
LEAVEBLANK
Caesarem vel auctoritate sua atque exercitus vel recenti victoria vel nomine populi Romani deterrere posse ne maior multitudo Germanorum Rhenum traducatur , Galliamque omnem ab Ariovisti iniuria posse defendere .
LEAVEBLANK
Hac oratione ab Diviciaco habita omnes qui aderant magno fletu auxilium a Caesare petere coeperunt .
LEAVEBLANK
Animadvertit Caesar unos ex omnibus Sequanos nihil earum rerum facere quas ceteri facerent sed tristes capite demisso terram intueri .
LEAVEBLANK
Eius rei quae causa esset miratus ex ipsis quaesiit .
LEAVEBLANK
Nihil Sequani respondere , sed in eadem tristitia taciti permanere .
LEAVEBLANK
Cum ab his saepius quaereret neque ullam omnino vocem exprimere posset , idem Diviacus Haeduus respondit : hoc esse miseriorem et graviorem fortunam Sequanorum quam reliquorum , quod soli ne in occulto quidem queri neque auxilium implorare auderent absentisque Ariovisti crudelitatem , velut si cora adesset , horrerent , propterea quod reliquis tamen fugae facultas daretur , Sequanis vero , qui intra fines suos Ariovistum recepissent , quorum oppida omnia in potestate eius essent , omnes cruciatus essent perferendi .
LEAVEBLANK
His rebus cognitis Caesar Gallorum animos verbis confirmavit pollicitusque est sibi eam rem curae futuram ;
LEAVEBLANK
magnam se habere spem et beneficio suo et auctoritate adductum Ariovistum finem iniuriis facturum .
LEAVEBLANK
Hac oratione habita , concilium dimisit .
LEAVEBLANK
Et secundum ea multae res eum hortabantur quare sibi eam rem cogitandam et suscipiendam putaret , in primis quod Haeduos , fratres consanguineosque saepe numero a senatu appellatos , in servitute atque in dicione videbat Germanorum teneri eorumque obsides esse apud Ariovistum ac Sequanos intellegebat ;
LEAVEBLANK
quod in tanto imperio populi Romani turpissimum sibi et rei publicae esse arbitrabatur .
LEAVEBLANK
Paulatim autem Germanos consuescere Rhenum transire et in Galliam magnam eorum multitudinem venire populo Romano periculosum videbat , neque sibi homines feros ac barbaros temperaturos existimabat quin , cum omnem Galliam occupavissent , ut ante Cimbri Teutonique fecissent , in provinciam exirent atque inde in Italiam contenderent , praesertim cum Sequanos a provincia nostra Rhodanus divideret ;
LEAVEBLANK
quibus rebus quam maturrime occurrendum putabat .
LEAVEBLANK
Ipse autem Ariovistus tantos sibi spiritus , tantam arrogantiam sumpserat , ut ferendus non videretur .
LEAVEBLANK
Quam placuit ei ut ad Ariovistum legatos mitteret , qui ab eo postularent uti aliquem locum medium utrisque conloquio deligeret : velle sese de re publica et summis utriusque rebus cum eo agere .
LEAVEBLANK
Ei legationi Ariovistus respondit : si quid ipsi a Caesare opus esset , sese ad eum venturum fuisse ;
LEAVEBLANK
si quid ille se velit , illum ad se venire oportere .
LEAVEBLANK
Praeterea se neque sine exercitu in eas partes Galliae venire audere quas Caesar possideret , neque exercitum sine magno commeatu atque molimento in unum locum contrahere posse .
LEAVEBLANK
Sibi autem mirum videri quid in sua Gallia , quam bello vicisset , aut Caesari aut omnino populo Romano negotii esset .
LEAVEBLANK
His responsis ad Caesarem relatis , iterum ad eum Caesar legatos cum his mandatis mittit : quoniam tanto suo populique Romani beneficio adtectus , cum in consulatu suo rex atque amicus a senatu appellatus esset , hanc sibi populoque Romano gratiam referret ut in conloquium venire invitatus gravaretur neque de communi re dicendum sibi et cognoscendum putaret , haec esse quae ab eo postularet : primum ne quam multitudinem hominum amplius trans Rhenum in Galliam traduceret ;
LEAVEBLANK
deinde obsides quos haberet ab Haeduis redderet Sequanisque permitteret ut quos illi haberent voluntate eius reddere illis liceret ;
LEAVEBLANK
neve Haeduos iniuria lacesseret neve his sociisque eorum bellum inferret .
LEAVEBLANK
Si id ita fecisset , sibi populoque Romano perpetuam gratiam atque amicitiam cum eo futuram ;
LEAVEBLANK
si non impetraret , sese , quoniam M. Messala , M. Pisone consulibus senatus censuisset uti quicumque Galliam provinciam obtineret , quod commodo rei publicae lacere posset , Haeduos ceterosque amicos populi Romani defenderet , se Haeduorum iniurias non neglecturum .
LEAVEBLANK
Ad haec Ariovistus respondit : ius esse belli ut qui vicissent iis quos vicissent quem ad modum vellent imperarent .
LEAVEBLANK
Item populum Romanum victis non ad alterius praescriptum , sed ad suum arbitrium imperare consuesse .
LEAVEBLANK
Si ipse populo Romano non praescriberet quem ad modum suo iure uteretur , non oportere se a populo Romano in suo iure impediri .
LEAVEBLANK
Haeduos sibi , quoniam belli fortunam temptassent et armis congressi ac superati essent , stipendiarios esse factos .
LEAVEBLANK
Magnam Caesarem iniuriam facere , qui suo adventu vectigalia sibi deteriora faceret .
LEAVEBLANK
Haeduis se obsides redditurum non esse neque his neque eorum sociis iniuria bellum inlaturum , si in eo manerent quod convenisset stipendiumque quotannis penderent ;
LEAVEBLANK
si id non fecissent , longe iis fraternum nomen populi Romani afuturum .
LEAVEBLANK
Quod sibi Caesar denuntiaret se Haeduorum iniurias non neglecturum , neminem secum sine sua pernicie contendisse .
LEAVEBLANK
Cum vellet , congrederetur : intellecturum quid invicti Germani , exercitatissimi in armis , qui inter annos XIIII tectum non subissent , virtute possent .
LEAVEBLANK
Haec eodem tempore Caesari mandata referebantur et legati ab Haeduis et a Treveris veniebant : Haedui questum quod Harudes , qui nuper in Galliam transportati essent , fines eorum popularentur : sese ne obsidibus quidem datis pacem Ariovisti redimere potuisse ;
LEAVEBLANK
Treveri autem , pagos centum Sueborum ad ripas Rheni consedisse , qui Rhemum transire conarentur ;
LEAVEBLANK
his praeesse Nasuam et Cimberium fratres .
LEAVEBLANK
Quibus rebus Caesar vehementer commotus maturandum sibi existimavit , ne , si nova manus Sueborum cum veteribus copiis Ariovisti sese coniunxisset , minus facile resisti posset .
LEAVEBLANK
Itaque re frumentaria quam celerrime potuit comparata magnis itineribus ad Ariovistum contendit .
LEAVEBLANK
Cum tridui viam processisset , nuntiatum est ei Ariovistum cum suis omnibus copiis ad occupandum Vesontionem , quod est oppidum maximum Sequanorum , contendere triduique viam a suis finibus processisse .
LEAVEBLANK
Id ne accideret , magnopere sibi praecavendum Caesar existimabat .
LEAVEBLANK
Namque omnium rerum quae ad bellum usui erant summa erat in eo oppido facultas , idque natura loci sic muniebatur ut magnam ad ducendum bellum daret facultatem , propterea quod flumen alduas Dubis ut circino circumductum paene totum oppidum cingit , reliquum spatium , quod est non amplius pedum MDC , qua flumen intermittit , mons continet magna altitudine , ita ut radices eius montis ex utraque parte ripae fluminis contingant , hunc murus circumdatus arcem efficit et cum oppido coniungit .
LEAVEBLANK
Huc Caesar magnis nocturnis diurnisque itineribus contendit occupatoque oppido ibi praesidium conlocat .
LEAVEBLANK
Dum paucos dies ad Vesontionem rei frumentariae commeatusque causa moratur , ex percontatione nostrorum vocibusque Gallorum ac mercatorum , qui ingenti magnitudine corporum Germanos , incredibili virtute atque exercitatione in armis esse praedicabant ( saepe numero sese cum his congressos ne vultum quidem atque aciem oculorum dicebant ferre potuisse ) , tantus subito timor omnem exercitum occupavit ut non mediocriter omnium mentes animosque perturbaret .
LEAVEBLANK
Hic primum ortus est a tribunis militum , praefectis , reliquisque qui ex urbe amicitiae causa Caesarem secuti non magnum in re militari usum habebant : quorum alius alia causa inlata , quam sibi ad proficiscendum necessariam esse diceret , petebat ut eius voluntate discedere liceret ;
LEAVEBLANK
non nulli pudore adducti , ut timoris suspicionem vitarent , remanebant .
LEAVEBLANK
Hi neque vultum fingere neque interdum lacrimas tenere poterant : abditi in tabernaculis aut suum fatum querebantur aut cum familiaribus suis commune periculum miserabantur .
LEAVEBLANK
Vulgo totis castris testamenta obsignabantur .
LEAVEBLANK
Horum vocibus ac timore paulatim etiam ii qui magnum in castris usum habebant , milites centurionesque quique equitatui praeerant , perturbabantur .
LEAVEBLANK
Qui se ex his minus timidos existimari volebant , non se hostem vereri , sed angustias itineris et magnitudinem silvarum quae intercederent inter ipsos atque Ariovistum , aut rem frumentariam , ut satis commode supportari posset , timere dicebant .
LEAVEBLANK
Non nulli etiam Caesari nuntiabant , cum castra moveri ac signa ferri iussisset , non fore dicto audientes milites neque propter timorem signa laturos .
LEAVEBLANK
Haec cum animadvertisset , convocato consilio omniumque ordinum ad id consilium adhibitis centurionibus , vehementer eos incusavit : primum , quod aut quam in partem aut quo consilio ducerentur sibi quaerendum aut cogitandum putarent .
LEAVEBLANK
Ariovistum se consule cupidissime populi Romani amicitiam adpetisse ;
LEAVEBLANK
cur hunc tam temere quisquam ab officio discessurum iudicaret ?
LEAVEBLANK
Sibi quidem persuaderi cognitis suis poslulatis atque aequitate condicionum perspecta eum neque suam neque populi Romani gratiam epudiaturum .
LEAVEBLANK
Quod si furore atque amentia impulsum bellum intulisset , quid tandem vererentur ?
LEAVEBLANK
Aut cur de sua virtute aut de ipsius diligentia desperarent ?
LEAVEBLANK
Factum eius hostis periculum patrum nostrorum emoria Cimbris et Teutonis a C. Mario pulsis cum non minorem laudem exercitus quam ipse imperator meritus videbatur ;
LEAVEBLANK
factum etiam nuper in Italia servili tumultu , quos tamen aliquid usus ac disciplina , quam a nobis accepissent , sublevarint .
LEAVEBLANK
Ex quo iudicari posse quantum haberet in se boni constantia , propterea quod quos aliquam diu inermes sine causa timuissent hos postea armatos ac victores superassent .
LEAVEBLANK
Denique hos esse eosdem Germanos quibuscum saepe numero Helvetii congressi non solum in suis sed etiam in illorum finibus plerumque superarint , qui tamen pares esse nostro exercitui non potuerint .
LEAVEBLANK
Si quos adversum proelium et fuga Gallorum commoveret , hos , si quaererent , reperire posse diuturnitate belli defatigatis Gallis Ariovistum , cum multos menses castris se ac paludibus tenuisset neque sui potestatem fecisset , desperantes iam de pugna et dispersos subito adortum magis ratione et consilio quam virtute vicisse .
LEAVEBLANK
Cui rationi contra homines barbaros atque imperitos locus fuisset , hac ne ipsum quidem sperare nostros exercitus capi posse .
LEAVEBLANK
Qui suum timorem in rei frumentariae simulationem angustiasque itineris conferrent , facere arroganter , cum aut de officio imperatoris desperare aut praescribere viderentur .
LEAVEBLANK
Haec sibi esse curae ;
LEAVEBLANK
frumentum Sequanos , Leucos , Lingones subministrare , iamque esse in agris frumenta matura ;
LEAVEBLANK
de itinere ipsos brevi tempore iudicaturos .
LEAVEBLANK
Quod non fore dicto audientes neque signa laturi dicantur , nihil se ea re commoveri : scire enim , quibuscumque exercitus dicto audiens non fuerit , aut male re gesta fortunam defuisse aut aliquo facinore comperto avaritiam esse convictam .
LEAVEBLANK
Suam innocentiam perpetua vita , felicitatem Helvetiorum bello esse perspectam .
LEAVEBLANK
Itaque se quod in longiorem diem conlaturus fuisset repraesentaturum et proxima nocte de quarta , vigilia castra moturum , ut quam primum intellegere posset utrum apud eos pudor atque officium an timor plus valeret .
LEAVEBLANK
Quod si praeterea nemo sequatur , tamen se cum sola decima legione iturum , de qua non dubitet , sibique eam praetoriam cohortem futuram .
LEAVEBLANK
Huic legioni Caesar et indulserat praecipue et propter virtutem confidebat maxime .
LEAVEBLANK
Hac oratione habita mirum in modum conversae sunt omnium mentes summaque alacritas et cupiditas belli gerendi innata est , princepsque X . legio per tribunos militum ei gratias egit quod de se optimum iudicium fecisset , seque esse ad bellum gerendum paratissimam confirmavit .
LEAVEBLANK
Deinde reliquae legiones cum tribunis militum et primorum ordinum centurionibus egerunt uti Caesari satis facerent : se neque umquam dubitasse neque timuisse neque de summa belli suum iudicium sed imperatoris esse existimavisse .
LEAVEBLANK
Eorum satisfactione accepta et itinere exquisito per Diviciacum , quod ex Gallis ei maximam fidem habebat , ut milium amplius quinquaginta circuitu locis apertis exercitum duceret , de quarta vigilia , ut dixerat , profectus est .
LEAVEBLANK
Septimo die , cum iter non intermitteret , ab exploratoribus certior factus est Ariovisti copias a nostris milia passuum IIII et XX abesse .
LEAVEBLANK
Cognito Caesaris adventu Ariovistus legatos ad eum mittit : quod antea de conloquio postulasset , id per se fieri licere , quoniam propius accessisset seque id sine periculo facere posse existimaret .
LEAVEBLANK
Non respuit condicionem Caesar iamque eum ad sanitatem reverti arbitrabatur , cum id quod antea petenti denegasset ultro polliceretur , magnamque in spem veniebat pro suis tantis populique Romani in eum beneficiis cognitis suis postulatis fore uti pertinacia desisteret .
LEAVEBLANK
Dies conloquio dictus est ex eo die quintus .
LEAVEBLANK
Interim saepe cum legati ultro citroque inter eos mitterentur , Ariovistus postulavit ne quem peditem ad conloquium Caesar adduceret : vereri se ne per insidias ab eo circumveniretur ;
LEAVEBLANK
uterque cum equitatu veniret : alia ratione sese non esse venturum .
LEAVEBLANK
Caesar , quod neque conloquium interposita causa tolli volebat neque salutem suam Gallorum equitatui committere audebat , commodissimum esse statuit omnibus equis Gallis equitibus detractis eo legionarios milites legionis X. , cui quam maxime confidebat , imponere , ut praesidium quam amicissimum , si quid opus facto esset , haberet .
LEAVEBLANK
Quod cum fieret , non inridicule quidam ex militibus X . legionis dixit : plus quam pollicitus esset Caesarem facere ;
LEAVEBLANK
pollicitum se in cohortis praetoriae loco X . legionem habiturum ad equum rescribere .
LEAVEBLANK
Planities erat magna et in ea tumulus terrenus satis grandis .
LEAVEBLANK
Hic locus aequum fere spatium a castris Ariovisti et Caesaris aberat .
LEAVEBLANK
Eo , ut erat dictum , ad conloquium venerunt .
LEAVEBLANK
Legionem Caesar , quam equis devexerat , passibus CC ab eo tumulo constituit .
LEAVEBLANK
Item equites Ariovisti pari intervallo constiterunt .
LEAVEBLANK
Ariovistus ex equis ut conloquerentur et praeter se denos ad conloquium adducerent postulavit .
LEAVEBLANK
Ubi eo ventum est , Caesar initio orationis sua senatusque in eum beneficia commemoravit , quod rex appellatus esset a senatu , quod amicus , quod munera amplissime missa ;
LEAVEBLANK
quam rem et paucis contigisse et pro magnis hominum officiis consuesse tribui docebat ;
LEAVEBLANK
illum , cum neque aditum neque causam postulandi iustam haberet , beneficio ac liberalitate sua ac senatus ea praemia consecutum .
LEAVEBLANK
Docebat etiam quam veteres quamque iustae causae necessitudinis ipsis cum Haeduis intercederent , quae senatus consulta quotiens quamque honorifica in eos facta essent , ut omni tempore totius Galliae principatum Haedui tenuissent , prius etiam quam nostram amicitiam adpetissent .
LEAVEBLANK
Populi Romani hanc esse consuetudinem , ut socios atque amicos non modo sui nihil deperdere , sed gratia , dignitate , honore auctiores velit esse ;
LEAVEBLANK
quod vero ad amicitiam populi Romani attulissent , id iis eripi quis pati posset ?
LEAVEBLANK
Postulavit deinde eadem quae legatis in mandatis dederat : ne aut Haeduis aut eorum sociis bellum inferret , obsides redderet , si nullam partem Germanorum domum remittere posset , at ne quos amplius Rhenum transire pateretur .
LEAVEBLANK
Ariovistus ad postulata Caesaris pauca respondit , de suis virtutibus multa praedicavit : transisse Rhenum sese non sua sponte , sed rogatum et arcessitum a Gallis ;
LEAVEBLANK
non sine magna spe magnisque praemiis domum propinquosque reliquisse ;
LEAVEBLANK
sedes habere in Gallia ab ipsis concessas , obsides ipsorum voluntate datos ;
LEAVEBLANK
stipendium capere iure belli , quod victores victis imponere consuerint .
LEAVEBLANK
Non sese Gallis sed Gallos sibi bellum intulisse : omnes Galliae civitates ad se oppugnandum venisse ac contra se castra habuisse ;
LEAVEBLANK
eas omnes copias a se uno proelio pulsas ac superatas esse .
LEAVEBLANK
Si iterum experiri velint , se iterum paratum esse decertare ;
LEAVEBLANK
si pace uti velint , iniquum esse de stipendio recusare , quod sua voluntate ad id tempus pependerint .
LEAVEBLANK
Amicitiam populi Romani sibi ornamento et praesidio , non detrimento esse oportere , atque se hac spe petisse .
LEAVEBLANK
Si per populum Romanum stipendium remittatur et dediticii subtrahantur , non minus libenter sese recusaturum populi Romani amicitiam quam adpetierit .
LEAVEBLANK
Quod multitudinem Germanorum in Galliam traducat , id se sui muniendi , non Galliae oppugnandae causa facere ;
LEAVEBLANK
eius rei testimonium esse quod nisi rogatus non venerit et quod bellum non intulerit sed defenderit .
LEAVEBLANK
Se prius in Galliam venisse quam populum Romanum .
LEAVEBLANK
Numquam ante hoc tempus exercitum populi Romani Galliae provinciae finibus egressum .
LEAVEBLANK
Quid sibi vellet ?
LEAVEBLANK
Cur in suas possessiones veniret ?
LEAVEBLANK
Provinciam suam hanc esse Galliam , sicut illam nostram .
LEAVEBLANK
Ut ipsi concedi non oporteret , si in nostros fines impetum faceret , sic item nos esse iniquos , quod in suo iure se interpellaremus .
LEAVEBLANK
Quod fratres a senatu Haeduos appellatos diceret , non se tam barbarum neque tam imperitum esse rerum ut non sciret neque bello Allobrogum proximo Haeduos Romanis auxilium tulisse neque ipsos in iis contentionibus quas Haedui secum et cum Sequanis habuissent auxilio populi Romani usos esse .
LEAVEBLANK
Debere se suspicari simulata Caesarem amicitia , quod exercitum in Gallia habeat , sui opprimendi causa habere .
LEAVEBLANK
Qui nisi decedat atque exercitum deducat ex his regionibus , sese illum non pro amico sed pro hoste habiturum .
LEAVEBLANK
Quod si eum interfecerit , multis sese nobilibus principibusque populi Romani gratum esse facturum ( id se ab ipsis per eorum nuntios compertum habere ) , quorum omnium gratiam atque amicitiam eius morte redimere posset .
LEAVEBLANK
Quod si decessisset et liberam possessionem Galliae sibi tradidisset , magno se illum praemio remuneraturum et quaecumque bella geri vellet sine ullo eius labore et periculo confecturum .
LEAVEBLANK
Multa a Caesare in eam sententiam dicta sunt quare negotio desistere non posset : neque suam neque populi Romani consuetudinem pati ut optime meritos socios desereret , neque se iudicare Galliam potius esse Ariovisti quam populi Romani .
LEAVEBLANK
Bello superatos esse Arvernos et Rutenos a Q. Fabio Maximo , quibus populus Romanus ignovisset neque in provinciam redegisset neque stipendium posuisset .
LEAVEBLANK
Quod si antiquissimum quodque tempus spectari oporteret , populi Romani iustissimum esse in Gallia imperium ;
LEAVEBLANK
si iudicium senatus observari oporteret , liberam debere esse Galliam , quam bello victam suis legibus uti voluisset .
LEAVEBLANK
Dum haec in conloquio geruntur , Caesari nuntiatum est equites Ariovisti propius tumulum accedere et ad nostros adequitare , lapides telaque in nostros coicere .
LEAVEBLANK
Caesar loquendi finem fecit seque ad suos recepit suisque imperavit ne quod omnino telum in hostes reicerent .
LEAVEBLANK
Nam etsi sine ullo periculo legionis delectae cum equitatu proelium fore videbat , tamen committendum non putabat ut , pulsis hostibus , dici posset eos ab se per fidem in conloquio circumventos .
LEAVEBLANK
Postea quam in vulgus militum elatum est qua arrogantia in conloquio Ariovistus usus omni Gallia Romanis interdixisset , impetumque in nostros eius equites fecissent , eaque res conloquium ut diremisset , multo maior alacritas studiumque pugnandi maius exercitui iniectum est .
LEAVEBLANK
Biduo post Ariovistus ad Caesarem legatos misit : velle se de iis rebus quae inter eos egi coeptae neque perfectae essent agere cum eo : uti aut iterum conloquio diem constitueret aut , si id minus vellet , ex suis legatis aliquem ad se mitteret .
LEAVEBLANK
Conloquendi Caesari causa visa non est , et eo magis quod pridie eius diei Germani retineri non potuerant quin tela in nostros coicerent .
LEAVEBLANK
Legatum ex suis sese magno cum periculo ad eum missurum et hominibus feris obiecturum existimabat .
LEAVEBLANK
Commodissimum visum est C. Valerium Procillum , C. Valerii Caburi filium , summa virtute et humanitate adulescentem , cuius pater a C. Valerio Flacco civitate donatus erat , et propter fidem et propter linguae Gallicae scientiam , qua multa iam Ariovistus longinqua consuetudine utebatur , et quod in eo peccandi Germanis causa non esset , ad eum mittere , et una M. Metium , qui hospitio Ariovisti utebatur .
LEAVEBLANK
His mandavit quae diceret Ariovistus cognogcerent et ad se referrent .
LEAVEBLANK
Quos cum apud se in castris Ariovistus conspexisset , exercitu suo praesente conclamavit : quid ad se venirent ?
LEAVEBLANK
an speculandi causa ?
LEAVEBLANK
Conantes dicere prohibuit et in catenas coniecit .
LEAVEBLANK
Eodem die castra promovit et milibus passuum VI a Caesaris castris sub monte consedit .
LEAVEBLANK
Postridie eius diei praeter castra Caesaris suas copias traduxit et milibus passuum duobus ultra eum castra fecit eo consilio uti frumento commeatuque qui ex Sequanis et Haeduis supportaretur Caesarem intercluderet .
LEAVEBLANK
Ex eo die dies continuos V Caesar pro castris suas copias produxit et aciem instructam habuit , ut , si vellet Ariovistus proelio contendere , ei potestas non deesset .
LEAVEBLANK
Ariovistus his omnibus diebus exercitum castris continuit , equestri proelio cotidie contendit .
LEAVEBLANK
Genus hoc erat pugnae , quo se Germani exercuerant : equitum milia erant VI , totidem numero pedites velocissimi ac fortissimi , quos ex omni copia singuli singulos suae salutis causa delegerant : cum his in proeliis versabantur , ad eos se equites recipiebant ;
LEAVEBLANK
hi , si quid erat durius , concurrebant , si qui graviore vulnere accepto equo deciderat , circumsistebant ;
LEAVEBLANK
si quo erat longius prodeundum aut celerius recipiendum , tanta erat horum exercitatione celeritas ut iubis sublevati equorum cursum adaequarent .
LEAVEBLANK
Ubi eum castris se tenere Caesar intellexit , ne diutius commeatu prohiberetur , ultra eum locum , quo in loco Germani consederant , circiter passus DC ab his , castris idoneum locum delegit acieque triplici instructa ad eum locum venit .
LEAVEBLANK
Primam et secundam aciem in armis esse , tertiam castra munire iussit .
LEAVEBLANK
Hic locus ab hoste circiter passus DC , uti dictum est , aberat .
LEAVEBLANK
Eo circiter hominum XVI milia expedita cum omni equitatu Ariovistus misit , quae copiae nostros terrerent et munitione prohiberent .
LEAVEBLANK
Nihilo setius Caesar , ut ante constituerat , duas acies hostem propulsare , tertiam opus perficere iussit .
LEAVEBLANK
Munitis castris duas ibi legiones reliquit et partem auxiliorum , quattuor reliquas legiones in castra maiora reduxit .
LEAVEBLANK
Proximo die instituto suo Caesar ex castris utrisque copias suas eduxit paulumque a maioribus castris progressus aciem instruxit hostibusque pugnandi potestatem fecit .
LEAVEBLANK
Ubi ne tum quidem eos prodire intellexit , circiter meridiem exercitum in castra reduxit .
LEAVEBLANK
Tum demum Ariovistus partem suarum copiarum , quae castra minora oppugnaret , misit .
LEAVEBLANK
Acriter utrimque usque ad vesperum pugnatum est .
LEAVEBLANK
Solis occasu suas copias Ariovistus multis et inlatis et acceptis vulneribus in castra reduxit .
LEAVEBLANK
Cum ex captivis quaereret Caesar quam Ariovistus proelio non decertaret , hanc reperiebat causam , quod apud Germanos ea consuetudo esset ut matres familiae eorum sortibus et vaticinationibus declararent utrum proelium committi ex usu esset necne ;
LEAVEBLANK
eas ita dicere : non esse fas Germanos superare , si ante novam lunam proelio contendissent .
LEAVEBLANK
Postridie eius diei Caesar praesidio utrisque castris quod satis esse visum est reliquit , alarios omnes in conspectu hostium pro castris minoribus constituit , quod minus multitudine militum legionariorum pro hostium numero valebat , ut ad speciem alariis uteretur ;
LEAVEBLANK
ipse triplici instructa acie usque ad castra hostium accessit .
LEAVEBLANK
Tum demum necessario Germani suas copias castris eduxerunt generatimque constituerunt paribus intervallis , Harudes , Marcomanos , Tribocos , Vangiones , Nemetes , Sedusios , Suebos , omnemque aciem suam raedis et carris circumdederunt , ne qua spes in fuga relinqueretur .
LEAVEBLANK
Eo mulieres imposuerunt , quae ad proelium proficiscentes milites passis manibus flentes implorabant ne se in servitutem Romanis traderent .
LEAVEBLANK
Caesar singulis legionibus singulos legatos et quaestorem praefecit , uti eos testes suae quisque virtutis haberet ;
LEAVEBLANK
ipse a dextro cornu , quod eam partem minime firmam hostium esse animadverterat , proelium commisit .
LEAVEBLANK
Ita nostri acriter in hostes signo dato impetum fecerunt itaque hostes repente celeriterque procurrerunt , ut spatium pila in hostes coiciendi non daretur .
LEAVEBLANK
Relictis pilis comminus gladiis pugnatum est .
LEAVEBLANK
At Germani celeriter ex consuetudine sua phalange facta impetus gladiorum exceperunt .
LEAVEBLANK
Reperti sunt complures nostri qui in phalanga insilirent et scuta manibus revellerent et desuper vulnerarent .
LEAVEBLANK
Cum hostium acies a sinistro cornu pulsa atque in fugam coniecta esset , a dextro cornu vehementer multitudine suorum nostram aciem premebant .
LEAVEBLANK
Id cum animadvertisset P. Crassus adulescens , qui equitatui praeerat , quod expeditior erat quam ii qui inter aciem versabantur , tertiam aciem laborantibus nostris subsidio misit .
LEAVEBLANK
Ita proelium restitutum est , atque omnes hostes terga verterunt nec prius fugere destiterunt quam ad flumen Rhenum milia passuum ex eo loco circiter L pervenerunt .
LEAVEBLANK
Ibi perpauci aut viribus confisi tranare contenderunt aut lintribus inventis sibi salutem reppererunt .
LEAVEBLANK
In his fuit Ariovistus , qui naviculam deligatam ad ripam nactus ea profugit ;
LEAVEBLANK
reliquos omnes consecuti equites nostri interfecerunt .
LEAVEBLANK
Duae fuerunt Ariovisti uxores , una Sueba natione , quam domo secum eduxerat , altera Norica , regis Voccionis soror , quam in Gallia duxerat a fratre missam : utraque in ea fuga periit ;
LEAVEBLANK
duae filiae : harum altera occisa , altera capta est .
LEAVEBLANK
C. Valerius Procillus , cum a custodibus in fuga trinis catenis vinctus traheretur , in ipsum Caesarem hostes equitatu insequentem incidit .
LEAVEBLANK
Quae quidem res Caesari non minorem quam ipsa victoria voluptatem attulit , quod hominem honestissimum provinciae Galliae , suum familiarem et hospitem , ereptum ex manibus hostium sibi restitutum videbat neque eius calamitate de tanta voluptate et gratulatione quicquam fortuna deminuerat .
LEAVEBLANK
Is se praesente de se ter sortibus consultum dicebat , utrum igni statim necaretur an in aliud tempus reservaretur : sortium beneficio se esse incolumem .
LEAVEBLANK
Item M. Metius repertus et ad eum reductus est .
LEAVEBLANK
Hoc proelio trans Rhenum nuntiato , Suebi , qui ad ripas Rheni venerant , domum reverti coeperunt ;
LEAVEBLANK
quos ubi qui proximi Rhenum incolunt perterritos senserunt , insecuti magnum ex iis numerum occiderunt .
LEAVEBLANK
Caesar una aestate duobus maximis bellis confectis maturius paulo quam tempus anni postulabat in hiberna in Sequanos exercitum deduxit ;
LEAVEBLANK
hibernis Labienum praeposuit ;
LEAVEBLANK
ipse in citeriorem Galliam ad conventus agendos profectus est .
LEAVEBLANK
Cum esset Caesar in citeriore Gallia in hibernis , ita uti supra demonstravimus , crebri ad eum rumores adferebantur litterisque item Labieni certior fiebat omnes Belgas , quam tertiam esse Galliae partem dixeramus , contra populum Romanum coniurare obsidesque inter se dare .
LEAVEBLANK
Coniurandi has esse causas : primum quod vererentur ne , omni pacata Gallia , ad eos exercitus noster adduceretur ;
LEAVEBLANK
deinde quod ab non nullis Gallis sollicitarentur , partim qui , ut Germanos diutius in Gallia versari noluerant , ita populi Romani exercitum hiemare atque inveterascere in Gallia moleste ferebant , partim qui mobilitate et levitate animi novis imperiis studebant ;
LEAVEBLANK
ab non nullis etiam quod in Gallia a potentioribus atque iis qui ad conducendos homines facultates habebant vulgo regna occupabantur ;
LEAVEBLANK
qui minus facile eam rem imperio nostro consequi poterant .
LEAVEBLANK
His nuntiis litterisque commotus Caesar duas legiones in citeriore Gallia novas conscripsit et inita aestate in ulteriorem Galliam qui deduceret Q. Pedium legatum misit .
LEAVEBLANK
Ipse , cum primum pabuli copia esse inciperet , ad exercitum venit .
LEAVEBLANK
Dat negotium Senonibus reliquisque Gallis qui finitimi Belgis erant uti ea quae apud eos gerantur cognoscant seque de his rebus certiorem faciant .
LEAVEBLANK
Hi constanter omnes nuntiaverunt manus cogi , exercitum in unum locum conduci .
LEAVEBLANK
Tum vero dubitandum non existimavit quin ad eos proficisceretur .
LEAVEBLANK
Re frumentaria provisa castra movet diebusque circiter XV ad fines Belgarum pervenit .
LEAVEBLANK
Eo cum de improviso celeriusque omnium opinione venisset , Remi , qui proximi Galliae ex Belgis sunt , ad eum legatos Iccium et Andebrogium , primos civitatis , miserunt , qui dicerent se suaque omnia in fidem atque potestatem populi Romani permittere , neque se cum reliquis Belgis consensisse neque contra populum Romanum coniurasse , paratosque esse et obsides dare et imperata facere et oppidis recipere et frumento ceterisque rebus iuvare ;
LEAVEBLANK
reliquos omnes Belgas in armis esse , Germanosque qui cis Rhenum incolant sese cum his coniunxisse , tantumque esse eorum omnium furorem ut ne Suessiones quidem , fratres consanguineosque suos , qui eodem iure et isdem legibus utantur , unum imperium unumque magistratum cum ipsis habeant , deterrere potuerint quin cum iis consentirent .
LEAVEBLANK
Cum ab iis quaereret quae civitates quantaeque in armis essent et quid in bello possent , sic reperiebat : plerosque Belgos esse ortos a Germanis Rhenumque antiquitus traductos propter loci fertilitatem ibi consedisse Gallosque qui ea loca incolerent expulisse , solosque esse qui , patrum nostrorum memoria omni Gallia vexata , Teutonos Cimbrosque intra suos fines ingredi prohibuerint ;
LEAVEBLANK
qua ex re fieri uti earum rerum memoria magnam sibi auctoritatem Illagnosque spiritus in re militari sumerent .
LEAVEBLANK
De numero eorum omnia se habere explorata Remi dicebant , propterea quod propinquitatibus adfinitatibus quo coniuncti quantam quisque multitudinem in communi Belgarum concilio ad id bellum pollicitus sit cognoverint .
LEAVEBLANK
Plurimum inter eos Bellovacos et virtute et auctoritate et hominum numero valere : hos posse conficere armata milia centum , pollicitos ex eo numero electa milia LX totiusque belli imperium sibi postulare .
LEAVEBLANK
Suessiones suos esse finitimos ;
LEAVEBLANK
fines latissimos teracissimosque agros possidere .
LEAVEBLANK
Apud eos fuisse regem nostra etiam memoria Diviciacum , totius Galliae potentissimum , qui cum magnae partis harum regionum , tum etiam Britanniae imperium obtinuerit ;
LEAVEBLANK
nunc esse regem Galbam : ad hunc propter iustitiam prudentiamque summam totius belli omnium voluntate deferri ;
LEAVEBLANK
oppida habere numero XII , polliceri milia armata L ;
LEAVEBLANK
totidem Nervios , qui maxime feri inter ipsos habeantur longissimeque absint ;
LEAVEBLANK
XV milia Atrebates , Ambianos X milia , Morinos XXV milia , Menapios VII milia , Caletos X milia , Veliocasses et Viromanduos totidem , Atuatucos XVIIII milia ;
LEAVEBLANK
Condrusos , Eburones , Caerosos , Paemanos , qui uno nomine Germani appellantur , arbitrari ad XL milia .
LEAVEBLANK
Caesar Remos cohortatus liberaliterque oratione prosecutus omnem senatum ad se convenire principumque liberos obsides ad se adduci iussit .
LEAVEBLANK
Quae omnia ab his diligenter ad diem facta sunt .
LEAVEBLANK
Ipse Diviciacum Haeduum magnopere cohortatus docet quanto opere rei publicae comnlunisque salutis intersit manus hostium distineri , ne cum tanta multitudine uno tempore confligendum sit .
LEAVEBLANK
Id fieri posse , si suas copias Haedui in fines Bellovacorum introduxerint et eorum agros populari coeperint .
LEAVEBLANK
His datis mandatis eum a se dimittit .
LEAVEBLANK
Postquam omnes Belgarum copias in unum locum coactas ad se venire vidit neque iam longe abesse ab iis quos miserat exploratoribus et ab Remis cognovit , flumen Axonam , quod est in extremis Remorum finibus , exercitum traducere maturavit atque ibi castra posuit .
LEAVEBLANK
Quae res et latus ullum castrorum ripis fluminis muniebat et post eum quae erant tuta ab hostibus reddebat et commeatus ab Remis reliquisque civitatibus ut sine periculo ad eum portari possent efficiebat .
LEAVEBLANK
In eo flumine pons erat .
LEAVEBLANK
Ibi praesidium ponit et in altera parte fluminis Q. Titurium Sabinum legatum cum sex cohortibus relinquit ;
LEAVEBLANK
castra in altitudinem pedum XII vallo fossaque duodeviginti pedum muniri iubet .
LEAVEBLANK
Ab his castris oppidum Remorum nomine Bibrax aberat milia passuum VIII .
LEAVEBLANK
Id ex itinere magno impetu Belgae oppugnare coeperunt .
LEAVEBLANK
Aegre eo die sustentatum est .
LEAVEBLANK
Gallorum eadem atque Belgarum oppugnatio est haec : ubi circumiecta multitudine hominum totis moenibus undique in murum lapides iaci coepti sunt murusque defensoribus nudatus est , testudine facta portas succedunt murumque subruunt .
LEAVEBLANK
Quod tum facile fiebat .
LEAVEBLANK
Nam cum tanta multitudo lapides ac tela coicerent , in muro consistendi potestas erat nulli .
LEAVEBLANK
Cum finem oppugnandi nox fecisset , Iccius Remus , summa nobilitate et gratia inter suos , qui tum oppido praeerat , unus ex iis qui legati de pace ad Caesarem venerant , nuntium ad eum mittit , nisi subsidium sibi submittatur , sese diutius sustinere non posse .
LEAVEBLANK
Eo de media nocte Caesar isdem ducibus usus qui nuntii ab Iccio venerant , Numidas et Cretas sagittarios et funditores Baleares subsidio oppidanis mittit ;
LEAVEBLANK
quorum adventu et Remis cum spe delensionis studium propugnandi accessit et hostibus eadem de causa spes potiundi oppidi discessit .
LEAVEBLANK
Itaque paulisper apud oppidum morati agrosque Remorum depopulati , omnibus vicis aedificiisque quo adire potuerant incensis , ad castra Caesaris omnibus copiis contenderunt et a milibus passuum minus duobus castra posuerunt ;
LEAVEBLANK
quae castra , ut fumo atque ignibus significabatur , amplius milibus passuum VIII latitudinem patebant .
LEAVEBLANK
Caesar primo et propter multitudinem hostium et propter eximiam opinionem virtutis proelio supersedere statuit ;
LEAVEBLANK
cotidie tamen equestribus proeliis quid hostis virtute posset et quid nostri auderent periclitabatur .
LEAVEBLANK
Ubi nostros non esse inferiores intellexit , loco pro castris ad aciem instruendam natura oportuno atque idoneo , quod is collis ubi castra posita erant paululum ex planitie editus tantum adversus in latitudinem patebat quantum loci acies instructa occupare poterat , atque ex utraque parte lateris deiectus habebat et in fronte leniter fastigatus paulatim ad planitiem redibat , ab utroque latere eius collis transversam fossam obduxit circiter passuum CCCC et ad extremas fossas castella constituit ibique tormenta conlocavit , ne , cum aciem instruxisset , hostes , quod tantum multitudine poterant , ab lateribus pugnantes suos circumvenire possent .
LEAVEBLANK
Hoc facto , duabus legionibus quas proxime conscripserat in castris relictis ut , si quo opus esset , subsidio duci possent , reliquas VI legiones pro castris in acie constituit .
LEAVEBLANK
Hostes item suas copias ex castris eductas instruxerunt .
LEAVEBLANK
Palus erat non magna inter nostrum atque hostium exercitum .
LEAVEBLANK
Hanc si nostri transirent hostes expectabant ;
LEAVEBLANK
nostri autem , si ab illis initium transeundi fieret , ut impeditos adgrederentur parati in armis erant .
LEAVEBLANK
Interim proelio equestri inter duas acies contendebatur .
LEAVEBLANK
Ubi neutri transeundi initium faciunt , secundiore equitum proelio nostris Caesar suos in castra reduxit .
LEAVEBLANK
Hostes protinus ex eo loco ad flumen Axonam contenderunt , quod esse post nostra castra demonstratum est .
LEAVEBLANK
Ibi vadis repertis partem suarum copiarum traducere conati sunt eo consilio ut , si possent , castellum , cui praeerat Q. Titurius legatus , expugnarent pontemque interscinderent , si minus potuissent , agros Remorum popularentur , qui magno nobis usui ad bellum gerendum erant , commeatuque nostros prohiberent .
LEAVEBLANK
Caesar certior factus ab Titurio onlnem equitatum et levis armaturae Numidas , funditores sagittariosque pontem traducit atque ad eos contendit .
LEAVEBLANK
Acriter in eo loco pugnatum est .
LEAVEBLANK
Hostes impeditos nostri in flumine adgressi magnum eorum numerum occiderunt ;
LEAVEBLANK
per eorum corpora reliquos audacissime transire conantes multitudine telorum reppulerunt primosque , qui transierant , equitatu circumventos interfecerunt .
LEAVEBLANK
Hostes , ubi et de expugnando oppido et de flumine transeundo spem se fefellisse intellexerunt neque nostros in locum iniquiorum progredi pugnandi causa viderunt atque ipsos res frumentaria deficere coepit , concilio convocato constituerunt optimum esse domum suam quemque reverti , et quorum in fines primum Romani exercitum introduxissent , ad eos defendendos undique convenirent , ut potius in suis quam in alienis finibus decertarent et domesticis copiis rei frumentariae uterentur .
LEAVEBLANK
Ad eam sententiam cum reliquis causis haec quoque ratio eos deduxit , quod Diviciacum atque Haeduos finibus Bellovacorum adpropinquare cognoverant .
LEAVEBLANK
His persuaderi ut diutius morarentur neque suis auxilium terrent non poterat .
LEAVEBLANK
Ea re constituta , secunda vigilia magno cum , strepitu ac tumultu castris egressi nullo certo ordine neque imperio , cum sibi quisque primum itineris locum peteret et domum pervenire properaret , fecerunt ut consimilis fugae profectio videretur .
LEAVEBLANK
Hac re statim Caesar per speculatores cognita insidias veritus , quod qua de causa discederent nondum perspexerat , exercitum equitatumque castris continuit .
LEAVEBLANK
Prima luce , confirmata re ab exploratoribus , omnem equitatum , qui novissimum agmen moraretur , praemisit .
LEAVEBLANK
His Q. Pedium et L. Aurunculeium Cottam legatos praefecit ;
LEAVEBLANK
T. Labienum legatum cum legionibus tribus subsequi iussit .
LEAVEBLANK
Hi novissimos adorti et multa milia passuum prosecuti magnam multitudinem eorum fugientium conciderunt , cum ab extremo agmine , ad quos ventum erat , consisterent fortiterque impetum nostrorum militum sustinerent , priores , quod abesse a periculo viderentur neque ulla necessitate neque imperio continerentur , exaudito clamore perturbatis ordinibus omnes in fuga sibi praesidium ponerent .
LEAVEBLANK
Ita sine ullo periculo tantam eorum multitudinem nostri interfecerunt quantum fuit diei spatium ;
LEAVEBLANK
sub occasum solis sequi destiterunt seque in castra , ut erat imperatum , receperunt .
LEAVEBLANK
Postridie eius diei Caesar , prius quam se hostes ex terrore ac fuga reciperent , in fines Suessionum , qui proximi Remis erant , exercitum duxit et magno itinere confecto ad oppidum Noviodunum contendit .
LEAVEBLANK
Id ex itinere oppugnare conatus , quod vacuum ab defensoribus esse audiebat , propter latitudinem fossae murique altitudinem paucis defendentihus expugnare non potuit .
LEAVEBLANK
Castris munitis vineas agere quaeque ad oppugnandum usui erant comparare coepit .
LEAVEBLANK
Interim omnis ex fuga Suessionum multitudo in oppidum proxima nocte convenit .
LEAVEBLANK
Celeriter vineis ad oppidum actis , aggere iacto turribusque constitutis , magnitudine operum , quae neque viderant ante Galli neque audierant , et celeritate Romanorum permoti legatos ad Caesarem de deditione mittunt et petentibus Remis ut conservarentur impetrant .
LEAVEBLANK
Caesar , obsidibus acceptis primis civitatis atque ipsius Galbae regis duobus filiis armisque omnibus ex oppido traditis , in deditionem Suessiones accipit exercitumque in Bellovacos ducit .
LEAVEBLANK
Qui cum se suaque omnia in oppidum Bratuspantium contulissent atque ab eo oppido Caesar cum exercitu circiter milia passuum V abesset , omnes maiores natu ex oppido egressi manus ad Caesarem tendere et voce significare coeperunt sese in eius fidem ac potestatem venire neque contra populum Romanum armis contendere .
LEAVEBLANK
Item , cum ad oppidum accessisset castraque ibi poneret , pueri mulieresque ex muro passis mallibus suo more pacem ab Romanis petierunt .
LEAVEBLANK
Pro his Diviciacus ( nam post discessum Belgarum dimissis Haeduorum copiis ad Cum reverterat ) facit verba : Bellovacos omni tempore in fide atque amicitia civitatis Haeduae fuisse ;
LEAVEBLANK
impulsos ab suis principibus , qui dicerent Haeduos a Caesare in servitutem redacto .
LEAVEBLANK
omnes indignitates contumeliasque perferre , et ab Haeduis defecisse et populo Romano bellum intulisse .
LEAVEBLANK
Qui eius consilii principes fuissent , quod intellegerent quantam calamitatem civitati intulissent , in Britanniam profugisse .
LEAVEBLANK
Petere non solum Bellovacos , sed etiam pro his Haeduos , ut sua clementia ac mansuetudine in eos utatur .
LEAVEBLANK
Quod si fecerit , Haeduorum auctoritatem apud omnes Belgas amplificaturum , quorum auxiliis atque opibus , si qua bella inciderint , sustentare consuerint .
LEAVEBLANK
Caesar honoris Diviciaci atque Haeduorum causa sese eos in fidem recepturum et conservaturum dixit , et quod erat civitas magna inter Belgas auctoritate atque hominum multitudine praestabat , DC obsides poposcit .
LEAVEBLANK
His traditis omnibusque armis ex oppido conlatis , ab eo loco in fines Ambianorum pervenit ;
LEAVEBLANK
qui se suaque omnia sine mora dediderunt .
LEAVEBLANK
Eorum fines Nervii attingebant .
LEAVEBLANK
Quorum de natura moribusque Caesar cum quaereret , sic reperiebat : nullum esse aditum ad eos mercatoribus ;
LEAVEBLANK
nihil pati vini reliquarumque rerum ad luxuriam pertinentium inferri , quod his rebus relanguescere animos eorum et remitti virtutem existimarent ;
LEAVEBLANK
esse homines feros magnaeque virtutis ;
LEAVEBLANK
increpitare atque incusare reliquos Belgas , qui se populo Romano dedidissent patriamque virtutem proiecissent ;
LEAVEBLANK
confirmare sese neque legatos missuros neque ullam condicionem pacis accepturos .
LEAVEBLANK
Cum per eorum fines triduum iter fecisset , inveniebat ex captivis Sabim flumen a castris suis non amplius milibus passuum X abesse ;
LEAVEBLANK
trans id flumen omnes Nervios consedisse adventumque ibi Romanorum expectare una cum Atrebatibus et Viromanduis , finitimis suis ( nam his utrisque persuaserant uti eandem belli fortunam experirentur ) ;
LEAVEBLANK
expectari etiam ab iis Atuatucorum copias atque esse in itinere ;
LEAVEBLANK
mulieres quique per aetatem ad pugnam inutiles viderentur in eum locum coniecisse quo propter paludes exercitui aditus non esset .
LEAVEBLANK
His rebus cognitis , exploratores centurionesque praemittit qui locum castris idoneum deligant .
LEAVEBLANK
Cum ex dediticiis Belgis reliquisque Gallis complures Caesarem secuti una iter facerent , quidam ex his , ut postea ex captivis cognitum est , eorum dierum consuetudine itineris nostri exercitus perspecta , nocte ad Nervios pervenerunt atque his demonstrarunt inter singulas legiones impedimentorum magnum numerum intercedere , neque esse quicquam negotii , cum prima legio in castra venisset reliquaeque legiones magnum spatium abessent , hanc sub sarcinis adoriri ;
LEAVEBLANK
qua pulsa impedimentisque direptis , futurum ut reliquae contra consistere non auderent .
LEAVEBLANK
Adiuvabat etiam eorum collsilium qui rem deferebant quod Nervii antiquitus , cum equitatu nihil possent ( neque enim ad hoc tempus ei rei student , sed quicquid possunt , pedestribus valent copiis ) , quo facilius finitimorum equitatum , si praedandi causa ad eos venissent , impedirent , teneris arboribus incisis atque inflexis crebrisque in latitudinem ramis enatis et rubis sentibusque interiectis effecerant ut instar muri hae saepes munimentum praeberent , quo non modo non intrari sed ne perspici quidem posset .
LEAVEBLANK
His rebus cum iter agminis nostri impediretur , non omittendum sibi consilium Nervii existimaverunt .
LEAVEBLANK
Loci natura erat haec , quem locum nostri castris delegerant .
LEAVEBLANK
Collis ab summo aequaliter declivis ad flumen Sabim , quod supra nominavimus , vergebat .
LEAVEBLANK
Ab eo flumine pari acclivitate collis nascebatur adversus huic et contrarius , passus circiter CC infimus apertus , ab superiore parte silvestris , ut non facile introrsus perspici posset .
LEAVEBLANK
Intra eas silvas hostes in occulto sese continebant ;
LEAVEBLANK
in aperto loco secundum flumen paucae stationes equitum videbantur .
LEAVEBLANK
Fluminis erat altitudo pedum circiter trium .
LEAVEBLANK
Caesar equitatu praemisso subsequebatur omnibus copiis ;
LEAVEBLANK
sed ratio ordoque agminis aliter se habebat ac Belgae ad Nervios detulerant .
LEAVEBLANK
Nam quod hostibus adpropinquabat , consuetudine sua Caesar VI legiones expeditas ducebat ;
LEAVEBLANK
post eas totius exercitus impedimenta conlocarat ;
LEAVEBLANK
inde duae legiones quae proxime conscriptae erant totum agmen claudebant praesidioque impedimentis erant .
LEAVEBLANK
Equites nostri cum funditoribus sagittariisque flumen transgressi cum hostium equitatu proelium commiserunt .
LEAVEBLANK
Cum se illi identidem in silvis ad suos reciperent ac rursus ex silva in nostros impetum facerent , neque nostri longius quam quem ad finem porrecta ac loca aperta pertinebant cedentes insequi auderent , interim legiones VI quae primae venerant , opere dimenso , castra munire coeperunt .
LEAVEBLANK
Ubi prima impedimenta nostri exercitus ab iis qui in silvis abditi latebant visa sunt , quod tempus inter eos committendi proelii convenerat , ut intra silvas aciem ordinesque constituerant atque ipsi sese confirmaverant , subito omnibus copiis provolaverunt impetumque in nostros equites fecerunt .
LEAVEBLANK
His facile pulsis ac proturbatis , incredibili celeritate ad flumen decucurrerunt , ut paene uno tempore et ad silvas et in flumine et iam in manibus nostris hostes viderentur .
LEAVEBLANK
Eadem autem celeritate adverso colle ad nostra castra atque eos qui in opere occupati erant contenderunt .
LEAVEBLANK
Caesari omnia uno tempore erant agenda : vexillum proponendum , quod erat insigne , cum ad arma concurri oporteret ;
LEAVEBLANK
signum tuba dandum ;
LEAVEBLANK
ab opere revocandi milites ;
LEAVEBLANK
qui paulo longius aggeris petendi causa processerant arcessendi ;
LEAVEBLANK
acies instruenda ;
LEAVEBLANK
milites cohortandi ;
LEAVEBLANK
signum dandum .
LEAVEBLANK
Quarum rerum magnam partem temporis brevitas et incursus hostium impediebat .
LEAVEBLANK
His difficultatibus duae res erant subsidio , scientia atque usus militum , quod superioribus proeliis exercitati quid fieri oporteret non minus commode ipsi sibi praescribere quam ab aliis doceri poterant , et quod ab opere singulisque legionibus singulos legatos Caesar discedere nisi munitis castris vetuerat .
LEAVEBLANK
Hi propter propinquitatem et celeritatem hostium nihil iam Caesaris imperium expectabant , sed per se quae videbantur administrabant .
LEAVEBLANK
Caesar , necessariis rebus imperatis , ad cohortandos milites , quam in partem fors obtulit , decucurrit et ad legionem decimam devenit .
LEAVEBLANK
Milites non longiore oratione cohortatus quam uti suae pristinae virtutis memoriam retinerent neu perturbarentur animo hostiumque impetum fortiter sustinerent , quod non longius hostes aberant quam quo telum adigi posset , proelii committendi signum dedit .
LEAVEBLANK
Atque in alteram item cohortandi causa profectus pugnantibus occurrit .
LEAVEBLANK
Temporis tanta fuit exiguitas hostiumque tam paratus ad dimicandum animus ut non modo ad insignia accommodanda sed etiam ad galeas induendas scutisque tegimenta detrahenda tempus defuerit .
LEAVEBLANK
Quam quisque ab opere in partem casu devenit quaeque prima signa conspexit , ad haec constitit , ne in quaerendis suis pugnandi tempus dimitteret .
LEAVEBLANK
Instructo exercitu magis ut loci natura delectusque collis et necessitas temporis quam ut rei militaris ratio atque ordo postulabat , cum diversae legiones aliae alia in parte hostibus resisterent saepibusque densissimis , ut ante demonstravimus , interiectis prospectus impediretur , neque certa subsidia conlocari neque quid in quaque parte opus esset provideri neque ab uno omnia imperia administrari poterant .
LEAVEBLANK
Itaque in tanta rerum iniquitate fortunae quoque eventus varii sequebantur .
LEAVEBLANK
Legionis VIIII . et X . milites , ut in sinistra parte aciei constiterant , pilis emissis cursu ac lassitudine exanimatos vulneribusque confectos Atrebates ( nam his ea pars obvenerat ) celeriter ex loco superiore in flumen compulerunt et transire conantes insecuti gladiis magnam partem eorum impeditam interfecerunt .
LEAVEBLANK
Ipsi transire flumen non dubitaverunt et in locum iniquum progressi rursus resistentes hostes redintegrato proelio in fugam coniecerunt .
LEAVEBLANK
Item alia in parte diversae duae legiones , XI . et VIII . , profligatis Viromanduis , quibuscum erant congressae , ex loco superiore in ipsis fluminis ripis proeliabantur .
LEAVEBLANK
At totis fere castris a fronte et a sinistra parte nudatis , cum in dextro cornu legio XII . et non magno ab ea intervallo VII . constitisset , omnes Nervii confertissimo agmine duce Boduognato , qui summam imperii tenebat , ad eum locum contenderunt ;
LEAVEBLANK
quorum pars ab aperto latere legiones circumvenire , pars summum castrorum locum petere coepit .
LEAVEBLANK
Eodem tempore equites nostri levisque armaturae pedites , qui cum iis una fuerant , quos primo hostium impetu pulsos dixeram , cum se in castra reciperent , adversis hostibus occurrebant ac rursus aliam in partem fugam petebant ;
LEAVEBLANK
et calones , qui ab decumana porta ac summo iugo collis nostros victores flumen transire conspexerant , praedandi causa egressi , cum respexissent et hostes in nostris castris versari vidissent , praecipites fugae sese mandabant .
LEAVEBLANK
Simul eorum qui cum impedimentis veniebant clamor fremitusque oriebatur , aliique aliam in partem perterriti ferebantur .
LEAVEBLANK
Quibus omnibus rebus permoti equites Treveri , quorum inter Gallos virtutis opinio est singularis , qui auxilii causa a civitate missi ad Caesarem venerant , cum multitudine hostium castra nostra compleri , legiones premi et paene circumventas teneri , calones , equites , tunditores , Numidas diversos dissipatosque in omnes partes fugere vidissent , desperatis nostris rebus domum contenderunt : Romanos pulsos superatosque , castris impedimentisque eorum hostes potitos civitati renuntiaverunt .
LEAVEBLANK
Caesar ab X. legionis cohortatione ad dextrum cornu prolectus , ubi suos urgeri signisque in unum locum conlatis XII . legionis confertos milites sibi ipsos ad pugnam esse impedimento vidit , quartae cohortis omnibus centurionibus occisis signiferoque interfecto , signo amisso , reliquarum cohortium omnibus fere centurionibus aut vulneratis aut occisis , in his primipilo P. Sextio Baculo , fortissimo viro , multis gravibusque vulneribus confecto , ut iam se sustinere non posset , reliquos esse tardiores et non nullos ab novissimis deserto loco proelio excedere ac tela vitare , hostes neque a fronte ex inferiore loco subeuntes intermittere et ab utroque latere instare et rem esse in angusto vidit , neque ullum esse subsidium quod submitti posset , scuto ab novissimis uni militi detracto , quod ipse eo sine scuto venerat , in primam aciem processit centurionibusque nominatim appellatis reliquos cohortatus milites signa inferre et manipulos laxare iussit , quo facilius gladiis uti possent .
LEAVEBLANK
Cuius adventu spe inlata militibus ac redintegrato animo , cum pro se quisque in conspectu imperatoris etiam in extremis suis rebus operam navare cuperet , paulum hostium impetus tardatus est .
LEAVEBLANK
Caesar , cum VII . legionem , quae iuxta constiterat , item urgeri ab hoste vidisset , tribunos militum monuit ut paulatim sese legiones coniungerent et conversa signa in hostes inferrent .
LEAVEBLANK
Quo facto cum aliis alii subsidium ferrent neque timerent ne aversi ab hoste circumvenirentur , audacius resistere ac fortius pugnare coeperunt .
LEAVEBLANK
Interim milites legionum duarum quae in novissimo agmine praesidio impedimentis fuerant , proelio nuntiato , cursu incitato in summo colle ab hostibus conspiciebantur , et T. Labienus castris hostium potitus et ex loco superiore quae res in nostris castris gererentur conspicatus X. legionem subsidio nostris misit .
LEAVEBLANK
Qui cum ex equitum et calonum fuga quo in loco res esset quantoque in periculo et castra et legiones et imperator versaretur cognovissent , nihil ad celeritatem sibi reliqui fecerunt .
LEAVEBLANK
Horum adventu tanta rerum commutatio est facta ut nostri , etiam qui vulneribus confecti procubuissent , scutis innixi proelium redintegrarent , calones perterritos hostes conspicati etiam inermes armatis occurrerent , equites vero , ut turpitudinem fugae virtute delerent , omnibus in locis pugnae se legionariis militibus praeferrent .
LEAVEBLANK
At hostes , etiam in extrema spe salutis , tantam virtutem praestiterunt ut , cum primi eorum cecidissent , proximi iacentibus insisterent atque ex eorum corporibus pugnarent , his deiectis et coacervatis cadaveribus qui superessent ut ex tumulo tela in nostros coicerent et pila intercepta remitterent : ut non nequiquam tantae virtutis homines iudicari deberet ausos esse transire latissimum flumen , ascendere altissimas ripas , subire iniquissimum locum ;
LEAVEBLANK
quae facilia ex difficillimis animi magnitudo redegerat .
LEAVEBLANK
Hoc proelio facto et prope ad internecionem gente ac nomine Nerviorum redacto , maiores natu , quos una cum pueris mulieribusque in aestuaria ac paludes coniectos dixeramus , hac pugna nuntiata , cum victoribus nihil impeditum , victis nihil tutum arbitrarentur , omnium qui supererant consensu legatos ad Caesarem miserunt seque ei dediderunt ;
LEAVEBLANK
et in commemoranda civitatis calamitate ex DC ad tres senatores , ex hominum milibus LX vix ad D , qui arma ferre possent , sese redactos esse dixerunt .
LEAVEBLANK
Quos Caesar , ut in miseros ac supplices usus misericordia videretur , diligentissime conservavit suisque finibus atque oppidis uti iussit et finitimis imperavit ut ab iniuria et maleficio se suosque prohiberent .
LEAVEBLANK
Atuatuci , de quibus supra diximus , cum omnibus copiis auxilio Nerviis venirent , hac pugna nuntiata ex itinere domum reverterunt ;
LEAVEBLANK
cunctis oppidis castellisque desertis sua omnia in unum oppidum egregie natura munitum contulerunt .
LEAVEBLANK
Quod cum ex omnibus in circuitu partibus altissimas rupes deiectusque haberet , una ex parte leniter acclivis aditus in latitudinem non amplius pedum CC relinquebatur ;
LEAVEBLANK
quem locum duplici altissimo muro munierant ;
LEAVEBLANK
tum magni ponderis saxa et praeacutas trabes in muro conlocabant .
LEAVEBLANK
Ipsi erant ex Cimbris Teutonisque prognati , qui , cum iter in provinciam nostram atque Italiam ;
LEAVEBLANK
facerent , iis impedimentis quae secum agere ac portare non poterant citra flumen Rhenum depositis custodiae ex suis ac praesidio VI milia hominum una reliquerant .
LEAVEBLANK
Hi post eorum obitum multos annos a finitimis exagitati , cum alias bellum inferrent , alias inlatum defenderent , consensu eorum omnium pace facta hunc sibi domicilio locum delegerant .
LEAVEBLANK
Ac primo adventu exercitus nostri crebras ex oppido excursiones faciebant parvulisque proeliis cum nostris contendebant ;
LEAVEBLANK
postea vallo pedum XII in circuitu XV milium crebrisque castellis circummuniti oppido sese continebant .
LEAVEBLANK
Ubi vineis actis aggere extructo turrim procul constitui viderunt , primum inridere ex muro atque increpitare vocibus , quod tanta machinatio a tanto spatio institueretur : quibusnam mallibus aut quibus viribus praesertim homines tantulae staturae ( nam plerumque omnibus Gallis prae magnitudine corporum quorum brevitas nostra contemptui est ) tanti oneris turrim in muro sese posse conlocare confiderent ?
LEAVEBLANK
Ubi vero moveri et adpropinquare muris viderunt , nova atque inusitata specie commoti legatos ad Caesarem de pace miserunt , qui ad hunc modum locuti , non se existimare Romanos sine ope divina bellum gerere , qui tantae altitudinis machinationes tanta celeritate promovere possent , se suaque omnia eorum potestati permittere dixerunt .
LEAVEBLANK
Unum petere ac deprecari : si forte pro sua clementia ac mansuetudine , quam ipsi ab aliis audirent , statuisset Atuatucos esse conservandos , ne se armis despoliaret .
LEAVEBLANK
Sibi omnes fere finitimos esse inimicos ac suae virtuti invidere ;
LEAVEBLANK
a quibus se defelldere traditis armis non possent .
LEAVEBLANK
Sibi praestare , si in eum casum deducerentur , quamvis fortunam a populo Romano pati quam ab his per cruciatum interfici inter quos dominari consuessent .
LEAVEBLANK
Ad haec Caesar respondit : se magis consuetudine sua quam merito eorum civitatem conservaturum , si prius quam murum aries attigisset se dedidissent ;
LEAVEBLANK
sed deditionis nullam esse condicionem nisi armis traditis .
LEAVEBLANK
Se id quod in Nerviis fecisset facturum finitimisque imperaturum ne quam dediticiis populi Romani iniuriam inferrent .
LEAVEBLANK
Re renuntiata ad suos illi se quae imperarentur facere dixerunt .
LEAVEBLANK
Armorum magna multitudine de muro in fossam , quae erat ante oppidum , iacta , sic ut prope summam muri aggerisque altitudinem acervi armorum adaequarent , et tamen circiter parte tertia , ut postea perspectum est , celata atque in oppido retenta , portis patefactis eo die pace sunt usi .
LEAVEBLANK
Sub vesperum Caesar portas claudi militesque ex oppido exire iussit , ne quam noctu oppidani a militibus iniuriam acciperent .
LEAVEBLANK
Illi ante inito , ut intellectum est , consilio , quod deditione facta nostros praesidia deducturos aut denique indiligentius servaturos crediderant , partim cum iis quae retinuerant et celaverant armis , partim scutis ex cortice factis aut viminibus intextis , quae subito , ut temporis exiguitas postulabat , pellibus induxerant , tertia vigilia , qua minime arduus ad nostras munitiones accensus videbatur , omnibus copiis repente ex oppido eruptionem fecerunt .
LEAVEBLANK
Celeriter , ut ante Caesar imperaverat , ignibus significatione facta , ex proximis castellis eo concursum est , pugnatumque ab hostibus ita acriter est ut a viris fortibus in extrema spe salutis iniquo loco contra eos qui ex vallo turribusque tela iacerent pugnari debuit , cum in una virtute omnis spes consisteret .
LEAVEBLANK
Occisis ad hominum milibus IIII reliqui in oppidum reiecti sunt .
LEAVEBLANK
Postridie eius diei refractis portis , cum iam defenderet nemo , atque intromissis militibus nostris , sectionem eius oppidi universa Caesar vendidit .
LEAVEBLANK
Ab iis qui emerant capitum numerus ad eum relatus est milium LIII .
LEAVEBLANK
Eodem tempore a P. Crasso , quem cum legione una miserat ad Venetos , Venellos , Osismos , Coriosolitas , Esuvios , Aulercos , Redones , quae sunt maritimae civitates Oceanumque attingunt , certior factus est omnes eas civitates in dicionem potestatemque populi Romani esse redactas .
LEAVEBLANK
His rebus gestis omni Gallia pacata , tanta huius belli ad barbaros opinio perlata est uti ab iis nationibus quae trans Rhenum incolerent legationes ad Caesarem mitterentur , quae se obsides daturas , imperata facturas pollicerentur .
LEAVEBLANK
Quas legationes Caesar , quod in Italiam Illyricumque properabat , inita proxima aestate ad se reverti iussit .
LEAVEBLANK
Ipse in Carnutes , Andes , Turonos quaeque civitates propinquae iis locis erant ubi bellum gesserat , legionibus in hiberna deductis , in Italiam profectus est .
LEAVEBLANK
Ob easque res ex litteris Caesaris dierum XV supplicatio decreta est , quod ante id tempus accidit nulli .
LEAVEBLANK
Cum in Italiam proficisceretur Caesar , Ser. Galbam cum legione XII . et parte equitatus in Nantuates , Veragros Sedunosque misit , qui a finibus Allobrogum et lacu Lemanno et flumine Rhodano ad summas Alpes pertinent .
LEAVEBLANK
Causa mittendi fuit quod iter per Alpes , quo magno cum periculo magnisque cum portoriis mercatores ire consuerant , patefieri volebat .
LEAVEBLANK
Huic permisit , si opus esse arbitraretur , uti in his locis legionem hiemandi causa conlocaret .
LEAVEBLANK
Galba secundis aliquot proeliis factis castellisque compluribus eorum expugnatis , missis ad eum undique legatis obsidibusque datis et pace facta , constituit cohortes duas in Nantuatibus conlocare et ipse cum reliquis eius legionis cohortibus in vico Veragrorum , qui appellatur Octodurus hiemare ;
LEAVEBLANK
qui vicus positus in valle non magna adiecta planitie altissimis montibus undique continetur .
LEAVEBLANK
Cum hic in duas partes flumine divideretur , alteram partem eius vici Gallis ad hiemandum concessit , alteram vacuam ab his relictam cohortibus attribuit .
LEAVEBLANK
Eum locum vallo fossaque munivit .
LEAVEBLANK
Cum dies hibernorum complures transissent frumentumque eo comportari iussisset , subito per exploratores certior factus est ex ea parte vici , quam Gallis concesserat , omnes noctu discessisse montesque qui impenderent a maxima multitudine Sedunorum et Veragrorum teneri .
LEAVEBLANK
Id aliquot de causis acciderat , ut subito Galli belli renovandi legionisque opprimendae consilium caperent : primum , quod legionem neque eam plenissimam detractis cohortibus duabus et compluribus singillatim , qui commeatus petendi causa missi erant , absentibus propter paucitatem despiciebant ;
LEAVEBLANK
tum etiam , quod propter iniquitatem loci , cum ipsi ex montibus in vallem decurrerent et tela coicerent , ne primum quidem impetum suum posse sustineri existimabant .
LEAVEBLANK
Accedebat quod suos ab se liberos abstractos obsidum nomine dolebant , et Romanos non solum itinerum causa sed etiam perpetuae possessionis culmina Alpium occupare conari et ea loca finitimae provinciae adiungere sibi persuasum habebant .
LEAVEBLANK
His nuntiis acceptis Galba , cum neque opus hibernorum munitionesque plene essent perfectae neque de frumento reliquoque commeatu satis esset provisum quod deditione facta obsidibusque acceptis nihil de bello timendum existimaverat , consilio celeriter convocato sententias exquirere coepit .
LEAVEBLANK
Quo in consilio , cum tantum repentini periculi praeter opinionem accidisset ac iam omnia fere superiora loca multitudine armatorum completa conspicerentur neque subsidio veniri neque commeatus supportari interclusis itineribus possent , prope iam desperata salute non nullae eius modi sententiae dicebantur , ut impedimentis relictis eruptione facta isdem itineribus quibus eo pervenissent ad salutem contenderent .
LEAVEBLANK
Maiori tamen parti placuit , hoc reservato ad extremum casum consilio interim rei eventum experiri et castra defendere .
LEAVEBLANK
Brevi spatio interiecto , vix ut iis rebus quas constituissent conlocandis atque administrandis tempus daretur , hostes ex omnibus partibus signo dato decurrere , lapides gaesaque in vallum coicere .
LEAVEBLANK
Nostri primo integris viribus fortiter propugnare neque ullum flustra telum ex loco superiore mittere , et quaecumque pars castrorum nudata defensoribus premi videbatur , eo occurrere et auxilium ferre , sed hoc superari quod diuturnitate pugnae hostes defessi proelio excedebant , alii integris viribus succedebant ;
LEAVEBLANK
quarum rerum a nostris propter paucitatem fieri nihil poterat , ac non modo defesso ex pugna excedendi , sed ne saucio quidem eius loci ubi constiterat relinquendi ac sui recipiendi facultas dabatur .
LEAVEBLANK
Cum iam amplius horis sex continenter pugnaretur , ac non solum vires sed etiam tela nostros deficerent , atque hostes acrius instarent languidioribusque nostris vallum scindere et fossas complere coepissent , resque esset iam ad extremum perducta casum , P. Sextius Baculus , primi pili centurio , quem Nervico proelio compluribus confectum vulneribus diximus , et item C. Volusenus , tribunus militum , vir et consilii magni et virtutis , ad Galbam accurrunt atque unam esse spem salutis docent , si eruptione facta extremum auxilium experirentur .
LEAVEBLANK
Itaque convocatis centurionibus celeriter milites certiores facit , paulisper intermitterent proelium ac tantum modo tela missa exciperent seque ex labore reficerent , post dato signo ex castris erumperent , atque omnem spem salutis in virtute ponerent .
LEAVEBLANK
Quod iussi sunt faciunt , ac subito omnibus portis eruptione facta neque cognoscendi quid fieret neque sui colligendi hostibus facultatem relinquunt .
LEAVEBLANK
Ita commutata fortuna eos qui in spem potiundorum castrorum venerant undique circumventos intercipiunt , et ex hominum milibus amplius XXX , quem numerum barbarorum ad castra venisse constabat , plus tertia parte interfecta reliquos perterritos in fugam coiciunt ac ne in locis quidem superioribus consistere patiuntur .
LEAVEBLANK
Sic omnibus hostium copiis fusis armisque exutis se intra munitiones suas recipiunt .
LEAVEBLANK
Quo proelio facto , quod saepius fortunam temptare Galba nolebat atque alio se in hiberna consilio venisse meminerat , aliis occurrisse rebus videbat , maxime frumenti commeatusque inopia permotus postero die omnibus eius vici aedificiis incensis in provinciam reverti contendit , ac nullo hoste prohibente aut iter demorante incolumem legionem in Nantuates , inde in Allobroges perduxit ibique hiemavit .
LEAVEBLANK
His rebus gestis cum omnibus de causis Caesar pacatam Galliam existimaret , superatis Belgis , expulsis Germanis , victis in Alpibus Sedunis , atque ita inita hieme in Illyricum profectus esset , quod eas quoque nationes adire et regiones cognoscere volebat , subitum bellum in Gallia coortum est .
LEAVEBLANK
Eius belli haec fuit causa .
LEAVEBLANK
P. Crassus adulescens cum legione VII . proximus mare Oceanum in Andibus hiemabat .
LEAVEBLANK
Is , quod in his locis inopia frumenti erat , praefectos tribunosque militum complures in finitimas civitates frumenti causa dimisit ;
LEAVEBLANK
quo in numero est T. Terrasidius missus in Esuvios , M. Trebius Gallus in Coriosolites , Q. Velanius eum T. Silio in Venetos .
LEAVEBLANK
Huius est civitatis longe amplissima auctoritas omnis orae maritimae regionum earum , quod et naves habent Veneti plurimas , quibus in Britanniam navigare consuerunt , et scientia atque usu rerum nauticarum ceteros antecedunt et in magno impetu maris atque aperto paucis portibus interiectis , quos tenent ipsi , omnes fere qui eo mari uti consuerunt habent vectigales .
LEAVEBLANK
Ab his fit initium retinendi Silii atque Velanii , quod per eos suos se obsides , quos Crasso dedissent , recuperaturos existimabant .
LEAVEBLANK
Horum auctoritate finitimi adducti , ut sunt Gallorum subita et repentina consilia , eadem de causa Trebium Terrasidiumque retinent et celeriter missis legatis per suos principes inter se coniurant nihil nisi communi consilio acturos eundemque omnes fortunae exitum esse laturos , reliquasque civitates sollicitant , ut in ea libertate quam a maioribus acceperint permanere quam Romanorum servitutem perferre malint .
LEAVEBLANK
Omni ora maritima celeriter ad suam sententiam perducta communem legationem ad P. Crassum mittunt , si velit suos recuperare , obsides sibi remittat .
LEAVEBLANK
Quibus de rebus Caesar a Crasso certior factus , quod ipse aberat longius , naves interim longas aedificari in flumine Ligeri , quod influit in Oceanum , remiges ex provincia institui , nautas gubernatoresque comparari iubet .
LEAVEBLANK
His rebus celeriter administratis ipse , cum primum per anni tempus potuit , ad exercitum contendit .
LEAVEBLANK
Veneti reliquaeque item civitates cognito Caesaris adventu certiores facti , simul quod quantum in se facinus admisissent intellegebant , legatos , quod nomen ad omnes nationes sanctum inviolatumque semper fuisset , retentos ab se et in vincula coniectos , pro magnitudine periculi bellum parare et maxime ea quae ad usum navium pertinent providere instituunt , hoc maiore spe quod multum natura loci confidebant .
LEAVEBLANK
Pedestria esse itinera concisa aestuariis , navigationem impeditam propter inscientiam locorum paucitatemque portuum sciebant , neque nostros exercitus propter inopiam frumenti diutius apud se morari posse confidebant ;
LEAVEBLANK
ac iam ut omnia contra opinionem acciderent , tamen se plurimum navibus posse , quam Romanos neque ullam facultatem habere navium , neque eorum locorum ubi bellum gesturi essent vada , portus , insulas novisse ;
LEAVEBLANK
ac longe aliam esse navigationem in concluso mari atque in vastissimo atque apertissimo Oceano perspiciebant .
LEAVEBLANK
His initis consiliis oppida muniunt , frumenta ex agris in oppida comportant , naves in Venetiam , ubi Caesarem primum bellum gesturum constabat , quam plurimas possunt cogunt .
LEAVEBLANK
Socios sibi ad id bellum Osismos , Lexovios , Namnetes , Ambiliatos , Morinos , Diablintes , Menapios adsciscunt ;
LEAVEBLANK
auxilia ex Britannia , quae contra eas regiones posita est , arcessunt .
LEAVEBLANK
Erant hae difficultates belli gerendi quas supra ostendimus , sed tamen multa Caesarem ad id bellum incitabant : iniuria retentorum equitum Romanorum , rebellio facta post deditionem , defectio datis obsidibus , tot civitatum coniuratio , in primis ne hac parte neglecta reliquae nationes sibi idem licere arbitrarentur .
LEAVEBLANK
Itaque cum intellegeret omnes fere Gallos novis rebus studere et ad bellum mobiliter celeriterque excitari , omnes autem homines natura libertati studere et condicionem servitutis odisse , prius quam plures civitates conspirarent , partiendum sibi ac latius distribuendum exercitum putavit .
LEAVEBLANK
Itaque T. Labienum legatum in Treveros , qui proximi flumini Rheno sunt , cum equitatu mittit .
LEAVEBLANK
Huic mandat , Remos reliquosque Belgas adeat atque in officio contineat Germanosque , qui auxilio a Belgis arcessiti dicebantur , si per vim navibus flumen transire conentur , prohibeat .
LEAVEBLANK
P. Crassum cum cohortibus legionariis XII et magno numero equitatus in Aquitaniam proficisci iubet , ne ex his nationibus auxilia in Galliam mittantur ac tantae nationes coniungantur .
LEAVEBLANK
Q. Titurium Sabinum legatum cum legionibus tribus in Venellos , Coriosolites Lexoviosque mittit , qui eam manum distinendam curet .
LEAVEBLANK
D. Brutum adulescentem classi Gallicisque navibus , quas ex Pictonibus et Santonis reliquisque pacatis regionibus convenire iusserat , praeficit et , cum primum possit , in Venetos proficisci iubet .
LEAVEBLANK
Ipse eo pedestribus copiis contendit .
LEAVEBLANK
Erant eius modi fere situs oppidorum ut posita in extremis lingulis promunturiisque neque pedibus aditum haberent , cum ex alto se aestus incitavisset , quod bis accidit semper horarum XII spatio , neque navibus , quod rursus minuente aestu naves in vadis adflictarentur .
LEAVEBLANK
Ita utraque re oppidorum oppugnatio impediebatur .
LEAVEBLANK
Ac si quando magnitudine operis forte superati , extruso mari aggere ac molibus atque his oppidi moenibus adaequatis , suis fortunis desperare coeperant , magno numero navium adpulso , cuius rei summam facultatem habebant , omnia sua deportabant seque in proxima oppida recipiebant : ibi se rursus isdem oportunitatibus loci defendebant .
LEAVEBLANK
Haec eo facilius magnam partem aestatis faciebant quod nostrae naves tempestatibus detinebantur summaque erat vasto atque aperto mari , magnis aestibus , raris ac prope nullis portibus difficultas navigandi .
LEAVEBLANK
Namque ipsorum naves ad hunc modum factae armataeque erant : carinae aliquanto planiores quam nostrarum navium , quo facilius vada ac decessum aestus excipere possent ;
LEAVEBLANK
prorae admodum erectae atque item puppes , ad magnitudinem fluctuum tempestatumque accommodatae ;
LEAVEBLANK
naves totae factae ex robore ad quamvis vim et contumeliam perferendam ;
LEAVEBLANK
transtra ex pedalibus in altitudinem trabibus , confixa clavis ferreis digiti pollicis crassitudine ;
LEAVEBLANK
ancorae pro funibus ferreis catenis revinctae ;
LEAVEBLANK
pelles pro velis alutaeque tenuiter confectae , hae sive propter inopiam lini atque eius usus inscientiam , sive eo , quod est magis veri simile , quod tantas tempestates Oceani tantosque impetus ventorum sustineri ac tanta onera navium regi velis non satis commode posse arbitrabantur .
LEAVEBLANK
Cum his navibus nostrae classi eius modi congressus erat ut una celeritate et pulsu remorum praestaret , reliqua pro loci natura , pro vi tempestatum illis essent aptiora et accommodatiora .
LEAVEBLANK
Neque enim iis nostrae rostro nocere poterant ( tanta in iis erat firmitudo ) , neque propter altitudinem facile telum adigebatur , et eadem de causa minus commode copulis continebantur .
LEAVEBLANK
Accedebat ut , cum saevire ventus coepisset et se vento dedissent , et tempestatem ferrent facilius et in vadis consisterent tutius et ab aestu relictae nihil saxa et cotes timerent ;
LEAVEBLANK
quarum rerum omnium nostris navibus casus erat extimescendus .
LEAVEBLANK
Compluribus expugnatis oppidis Caesar , ubi intellexit frustra tantum laborem sumi neque hostium fugam captis oppidis reprimi neque iis noceri posse , statuit expectandam classem .
LEAVEBLANK
Quae ubi convenit ac primum ab hostibus visa est , circiter CCXX naves eorum paratissimae atque omni genere armorum ornatissimae profectae ex portu nostris adversae constiterunt ;
LEAVEBLANK
neque satis Bruto , qui classi praeerat , vel tribunis militum centurionibusque , quibus singulae naves erant attributae , constabat quid agerent aut quam rationem pugnae insisterent .
LEAVEBLANK
Rostro enim noceri non posse cognoverant ;
LEAVEBLANK
turribus autem excitatis tamen has altitudo puppium ex barbaris navibus superabat , ut neque ex inferiore loco satis commode tela adigi possent et missa a Gallis gravius acciderent .
LEAVEBLANK
Una erat magno usui res praeparata a nostris , falces praeacutae insertae adfixaeque longuriis , non absimili forma muralium falcium .
LEAVEBLANK
His cum funes qui antemnas ad malos destinabant comprehensi adductique erant , navigio remis incitato praerumpebantur .
LEAVEBLANK
Quibus abscisis antemnae necessario concidebant , ut , cum omnis Gallicis navibus spes in velis armamentisque consisteret , his ereptis omnis usus navium uno tempore eriperetur .
LEAVEBLANK
Reliquum erat certamen positum in virtute , qua nostri milites facile superabant , atque eo magis quod in conspectu Caesaris atque omnis exercitus res gerebatur , ut nullum paulo fortius factum latere posset ;
LEAVEBLANK
omnes enim colles ac loca superiora , unde erat propinquus despectus in mare , ab exercitu tenebantur .
LEAVEBLANK
Deiectis , ut diximus , antemnis , cum singulas binae ac ternae naves circumsteterant , milites summa vi transcendere in hostium naves contendebant .
LEAVEBLANK
Quod postquam barbari fieri animadverterunt , expugnatis compluribus navibus , cum ei rei nullum reperiretur auxilium , fuga salutem petere contenderunt .
LEAVEBLANK
Ac iam conversis in eam partem navibus quo ventus ferebat , tanta subito malacia ac tranquillitas extitit ut se ex loco movere non possent .
LEAVEBLANK
Quae quidem res ad negotium conficiendum maximae fuit oportunitati : nam singulas nostri consectati expugnaverunt , ut perpaucae ex omni numero noctis interventu ad terram per venirent , cum ab hora fere IIII usque ad solis occasum pugnaretur .
LEAVEBLANK
Quo proelio bellum Venetorum totiusque orae maritimae confectum est .
LEAVEBLANK
Nam cum omnis iuventus , omnes etiam gravioris aetatis in quibus aliquid consilii aut dignitatis fuit eo convenerant , tum navium quod ubique fuerat in unum locum coegerant ;
LEAVEBLANK
quibus amissis reliqui neque quo se reciperent neque quem ad modum oppida defenderent habebant .
LEAVEBLANK
Itaque se suaque omnia Caesari dediderunt .
LEAVEBLANK
In quos eo gravius Caesar vindicandum statuit quo diligentius in reliquum tempus a barbaris ius legatorum conservaretur .
LEAVEBLANK
Itaque omni senatu necato reliquos sub corona vendidit .
LEAVEBLANK
Dum haec in Venetis geruntur , Q. Titurius Sabinus cum iis copiis quas a Caesare acceperat in fines Venellorum pervenit .
LEAVEBLANK
His praeerat Viridovix ac summam imperii tenebat earum omnium civitatum quae defecerant , ex quibus exercitum magnasque copias coegerat ;
LEAVEBLANK
atque his paucis diebus Aulerci Eburovices Lexoviique , senatu suo interfecto quod auctores belli esse nolebant , portas clauserunt seque cum Viridovice coniunxerunt ;
LEAVEBLANK
magnaque praeterea multitudo undique ex Gallia perditorum hominum latronumque convenerat , quos spes praedandi studiumque bellandi ab agri cultura et cotidiano labore revocabat .
LEAVEBLANK
Sabinus idoneo omnibus rebus loco castris sese tenebat , cum Viridovix contra eum duorum milium spatio consedisset cotidieque productis copiis pugnandi potestatem faceret , ut iam non solum hostibus in contemptionem Sabinus veniret , sed etiam nostrorum militum vocibus non nihil carperetur ;
LEAVEBLANK
tantamque opinionem timoris praebuit ut iam ad vallum castrorum hostes accedere auderent .
LEAVEBLANK
Id ea de causa faciebat quod cum tanta multitudine hostium , praesertim eo absente qui summam imperii teneret , nisi aequo loco aut oportunitate aliqua data legato dimicandum non existimabat .
LEAVEBLANK
Hac confirmata opinione timoris idoneum quendam hominem et callidum deligit , Gallum , ex iis quos auxilii causa secum habebat .
LEAVEBLANK
Huic magnis praemiis pollicitationibusque persuadet uti ad hostes transeat , et quid fieri velit edocet .
LEAVEBLANK
Qui ubi pro perfuga ad eos venit , timorem Romanorum proponit , quibus angustiis ipse Caesar a Venetis prematur docet , neque longius abesse quin proxima nocte Sabinus clam ex castris exercitum educat et ad Caesarem auxilii ferendi causa proficiscatur .
LEAVEBLANK
Quod ubi auditum est , conclamant omnes occasionem negotii bene gerendi amittendam non esse : ad castra iri oportere .
LEAVEBLANK
Multae res ad hoc consilium Gallos hortabantur : superiorum dierum Sabini cunctatio , perfugae confirmatio , inopia cibariorum , cui rei parum diligenter ab iis erat provisum , spes Venetici belli , et quod fere libenter homines id quod volunt credunt .
LEAVEBLANK
His rebus adducti non prius Viridovicem reliquosque duces ex concilio dimittunt quam ab iis sit concessum arma uti capiant et ad castra contendant .
LEAVEBLANK
Qua re concessa laeti , ut explorata victoria , sarmentis virgultisque collectis , quibus fossas Romanorum compleant , ad castra pergunt .
LEAVEBLANK
Locus erat castrorum editus et paulatim ab imo acclivis circiter passus mille .
LEAVEBLANK
Huc magno cursu contenderunt , ut quam minimum spatii ad se colligendos armandosque Romanis daretur , exanimatique pervenerunt .
LEAVEBLANK
Sabinus suos hortatus cupientibus signum dat .
LEAVEBLANK
Impeditis hostibus propter ea quae ferebant onera subito duabus portis eruptionem fieri iubet .
LEAVEBLANK
Factum est oportunitate loci , hostium inscientia ac defatigatione , virtute militum et superiorum pugnarum exercitatione , ut ne unum quidem nostrorum impetum ferrent ac statim terga verterent .
LEAVEBLANK
Quos impeditos integris viribus milites nostri consecuti magnum numerum eorum occiderunt ;
LEAVEBLANK
reliquos equites consectati paucos , qui ex fuga evaserant , reliquerunt .
LEAVEBLANK
Sic uno tempore et de navali pugna Sabinus et de Sabini victoria Caesar est certior factus , civitatesque omnes se statim Titurio dediderunt .
LEAVEBLANK
Nam ut ad bella suscipienda Gallorum alacer ac promptus est animus , sic mollis ac minime resistens ad calamitates ferendas mens eorum est .
LEAVEBLANK
Eodem fere tempore P. Crassus , cum in Aquitaniam pervenisset , quae pars , ut ante dictum est , et regionum latitudine et multitudine hominum tertia pars Galliae est aestimanda , cum intellegeret in iis locis sibi bellum gerendum ubi paucis ante annis L. Valerius Praeconinus legatus exercitu pulso interfectus esset atque unde L. Manlius proconsul impedimentis amissis profugisset , non mediocrem sibi diligentiam adhibendam intellegebat .
LEAVEBLANK
Itaque re frumentaria provisa , auxiliis equitatuque comparato , multis praeterea viris fortibus Tolosa et Carcasone et Narbone , quae sunt civitates Galliae provinciae finitimae , ex his regionibus nominatim evocatis , in Sotiatium fines exercitum introduxit .
LEAVEBLANK
Cuius adventu cognito Sotiates magnis copiis coactis , equitatuque , quo plurimum valebant , in itinere agmen nostrum adorti primum equestre proelium commiserunt , deinde equitatu suo pulso atque insequentibus nostris subito pedestres copias , quas in convalle in insidiis conlocaverant , ostenderunt .
LEAVEBLANK
Hi nostros disiectos adorti proelium renovarunt .
LEAVEBLANK
Pugnatum est diu atque acriter , cum Sotiates superioribus victoriis freti in sua virtute totius Aquitaniae salutem positam putarent , nostri autem quid sine imperatore et sine reliquis legionibus adulescentulo duce efficere possent perspici cuperent ;
LEAVEBLANK
tandem confecti vulneribus hostes terga verterunt .
LEAVEBLANK
Quorum magno numero interfecto Crassus ex itinere oppidum Sotiatium oppugnare coepit .
LEAVEBLANK
Quibus fortiter resistentibus vineas turresque egit .
LEAVEBLANK
Illi alias eruptione temptata , alias cuniculis ad aggerem vineasque actis ( cuius rei sunt longe peritissimi Aquitani , propterea quod multis locis apud eos aerariae secturaeque sunt ) , ubi diligentia nostrorum nihil his rebus profici posse intellexerunt , legatos ad Crassum mittunt seque in deditionem ut recipiat petunt .
LEAVEBLANK
Qua re impetrata arma tradere iussi faciunt .
LEAVEBLANK
Atque in eam rem omnium nostrorum intentis animis alia ex parte oppidi Adiatunnus , qui summam imperii tenebat , cum DC devotis , quos illi soldurios appellant , quorum haec est condicio , ut omnibus in vita commodis una cum iis fruantur quorum se amicitiae dediderint , si quid his per vim accidat , aut eundem casum una ferant aut sibi mortem consciscant ;
LEAVEBLANK
neque adhuc hominum memoria repertus est quisquam qui , eo interfecto cuius se amicitiae devovisset , mortem recusaret -- - cum his Adiatunnus eruptionem facere conatus clamore ab ea parte munitionis sublato cum ad arma milites concurrissent vehementerque ibi pugnatum esset , repulsus in oppidum tamen uti eadem deditionis condicione uteretur a Crasso impetravit .
LEAVEBLANK
Armis obsidibusque acceptis , Crassus in fines Vocatium et Tarusatium profectus est .
LEAVEBLANK
Tum vero barbari commoti , quod oppidum et natura loci et manu munitum paucis diebus quibus eo ventum erat expugnatum cognoverant , legatos quoque versus dimittere , coniurare , obsides inter se dare , copias parare coeperunt .
LEAVEBLANK
Mittuntur etiam ad eas civitates legati quae sunt citerioris Hispaniae finitimae Aquitaniae : inde auxilia ducesque arcessuntur .
LEAVEBLANK
Quorum adventu magna cum auctoritate et magna cum hominum multitudine bellum gerere conantur .
LEAVEBLANK
Duces vero ii deliguntur qui una cum Q. Sertorio omnes annos fuerant summamque scientiam rei militaris habere existimabantur .
LEAVEBLANK
Hi consuetudine populi Romani loca capere , castra munire , commeatibus nostros intercludere instituunt .
LEAVEBLANK
Quod ubi Crassus animadvertit , suas copias propter exiguitatem non facile diduci , hostem et vagari et vias obsidere et castris satis praesidii relinquere , ob eam causam minus commode frumentum commeatumque sibi supportari , in dies hostium numerum augeri , non cunctandum existimavit quin pugna decertaret .
LEAVEBLANK
Hac re ad consilium delata , ubi omnes idem sentire intellexit , posterum diem pugnae constituit .
LEAVEBLANK
Prima luce productis omnibus copiis duplici acie instituta , auxiliis in mediam aciem coniectis , quid hostes consilii caperent expectabat .
LEAVEBLANK
Illi , etsi propter multitudinem et veterem belli gloriam paucitatemque nostrorum se tuto dimicaturos existimabant , tamen tutius esse arbitrabantur obsessis viis commeatu intercluso sine vulnere victoria potiri , et si propter inopiam rei frumentariae Romani se recipere coepissent , impeditos in agmine et sub sarcinis infirmiores animo adoriri cogitabant .
LEAVEBLANK
Hoc consilio probato ab ducibus , productis Romanorum copiis , sese castris tenebant .
LEAVEBLANK
Hac re perspecta Crassus , cum sua cunctatione atque opinione timoris hostes nostros milites alacriores ad pugnandum effecissent atque omnium voces audirentur expectari diutius non oportere quin ad castra iretur , cohortatus suos omnibus cupientibus ad hostium castra contendit .
LEAVEBLANK
Ibi cum alii fossas complerent , alii multis telis coniectis defensores vallo munitionibusque depellerent , auxiliaresque , quibus ad pugnam non multum Crassus confidebat , lapidibus telisque subministrandis et ad aggerem caespitibus comportandis speciem atque opinionem pugnantium praeberent , cum item ab hostibus constanter ac non timide pugnaretur telaque ex loco superiore missa non frustra acciderent , equites circumitis hostium castris Crasso renuntiaverunt non eadem esse diligentia ab decumana porta castra munita facilemque aditum habere .
LEAVEBLANK
Crassus equitum praefectos cohortatus , ut magnis praemiis pollicitationibusque suos excitarent , quid fieri vellet ostendit .
LEAVEBLANK
Illi , ut erat imperatum , eductis iis cohortibus quae praesidio castris relictae intritae ab labore erant , et longiore itinere circumductis , ne ex hostium castris conspici possent , omnium oculis mentibusque ad pugnam intentis celeriter ad eas quas diximus munitiones pervenerunt atque his prorutis prius in hostium castris constiterunt quam plane ab his videri aut quid rei gereretur cognosci posset .
LEAVEBLANK
Tum vero clamore ab ea parte audito nostri redintegratis viribus , quod plerumque in spe victoriae accidere consuevit , acrius impugnare coeperunt .
LEAVEBLANK
Hostes undique circumventi desperatis omnibus rebus se per munitiones deicere et fuga salutem petere contenderunt .
LEAVEBLANK
Quos equitatus apertissimis campis consectatus ex milium L numero , quae ex Aquitania Cantabrisque convenisse constabat , vix quarta parte relicta , multa nocte se in castra recepit .
LEAVEBLANK
Hac audita pugna maxima pars Aquitaniae sese Crasso dedidit obsidesque ultro misit ;
LEAVEBLANK
quo in numero fuerunt Tarbelli , Bigerriones , Ptianii , Vocates , Tarusates , Elusates , Gates , Ausci , Garumni , Sibusates , Cocosates : paucae ultimae nationes anni tempore confisae , quod hiems suberat , id facere neglexerunt .
LEAVEBLANK
Eodem fere tempore Caesar , etsi prope exacta iam aestas erat , tamen , quod omni Gallia pacata Morini Menapiique supererant , qui in armis essent neque ad eum umquam legatos de pace misissent , arbitratus id bellum celeriter confici posse eo exercitum duxit ;
LEAVEBLANK
qui longe alia ratione ac reliqui Galli bellum gerere coeperunt .
LEAVEBLANK
Nam quod intellegebant maximas nationes , quae proelio contendissent , pulsas superatasque esse , continentesque silvas ac paludes habebant , eo se suaque omnia contulerunt .
LEAVEBLANK
Ad quarum initium silvarum cum Caesar pervenisset castraque munire instituisset neque hostis interim visus esset , dispersis in opere nostris subito ex omnibus partibus silvae evolaverunt et in nostros impetum fecerunt .
LEAVEBLANK
Nostri celeriter arma ceperunt eosque in silvas repulerunt et compluribus interfectis longius impeditioribus locis secuti paucos ex suis deperdiderunt .
LEAVEBLANK
Reliquis deinceps diebus Caesar silvas caedere instituit , et ne quis inermibus imprudentibusque militibus ab latere impetus fieri posset , omnem eam materiam quae erat caesa conversam ad hostem conlocabat et pro vallo ad utrumque latus extruebat .
LEAVEBLANK
Incredibili celeritate magno spatio paucis diebus confecto , cum iam pecus atque extrema impedimenta a nostris tenerentur , ipsi densiores silvas peterent , eius modi sunt tempestates consecutae uti opus necessario intermitteretur et continuatione imbrium diutius sub pellibus milites contineri non possent .
LEAVEBLANK
Itaque vastatis omnibus eorum agris , vicis aedificiisque incensis , Caesar exercitum reduxit et in Aulercis Lexoviisque , reliquis item civitatibus quae proxime bellum fecerant , in hibernis conlocavit .
LEAVEBLANK
L. Domitio Ap. Claudio consulibus , discedens ab hibernis Caesar in Italiam , ut quotannis facere consuerat , legatis imperat quos legionibus praefecerat uti quam plurimas possent hieme naves aedificandas veteresque reficiendas curarent .
LEAVEBLANK
Earum modum formamque demonstrat .
LEAVEBLANK
Ad celeritatem onerandi subductionesque paulo facit humiliores quam quibus in nostro mari uti consuevimus , atque id eo magis , quod propter crebras commutationes aestuum minus magnos ibi fluctus fieri cognoverat ;
LEAVEBLANK
ad onera , ad multitudinem iumentorum transportandam paulo latiores quam quibus in reliquis utimur maribus .
LEAVEBLANK
Has omnes actuarias imperat fieri , quam ad rem multum humilitas adiuvat .
LEAVEBLANK
Ea quae sunt usui ad armandas naves ex Hispania apportari iubet .
LEAVEBLANK
Ipse conventibus Galliae citerioris peractis in Illyricum proficiscitur , quod a Pirustis finitimam partem provinciae incursionibus vastari audiebat .
LEAVEBLANK
Eo cum venisset , civitatibus milites imperat certumque in locum convenire iubet .
LEAVEBLANK
Qua re nuntiata Pirustae legatos ad eum mittunt qui doceant nihil earum rerum publico factum consilio , seseque paratos esse demonstrant omnibus rationibus de iniuriis satisfacere .
LEAVEBLANK
Accepta oratione eorum Caesar obsides imperat eosque ad certam diem adduci iubet ;
LEAVEBLANK
nisi ita fecerint , sese bello civitatem persecuturum demonstrat .
LEAVEBLANK
Eis ad diem adductis , ut imperaverat , arbitros inter civitates dat qui litem aestiment poenamque constituant .
LEAVEBLANK
His confectis rebus conventibusque peractis , in citeriorem Galliam revertitur atque inde ad exercitum proficiscitur .
LEAVEBLANK
Eo cum venisset , circumitis omnibus hibernis , singulari militum studio in summa omnium rerum inopia circiter sescentas eius generis cuius supra demonstravimus naves et longas XXVIII invenit instructas neque multum abesse ab eo quin paucis diebus deduci possint .
LEAVEBLANK
Collaudatis militibus atque eis qui negotio praefuerant , quid fieri velit ostendit atque omnes ad portum Itium convenire iubet , quo ex portu commodissimum in Britanniam traiectum esse cognoverat , circiter milium passuum XXX transmissum a continenti : huic rei quod satis esse visum est militum reliquit ;
LEAVEBLANK
ipse cum legionibus expeditis IIII et equitibus DCCC in fines Treverorum proficiscitur , quod hi neque ad concilia veniebant neque imperio parebant Germanosque Transrhenanos sollicitare dicebantur .
LEAVEBLANK
Haec civitas longe plurimum totius Galliae equitatu valet magnasque habet copias peditum Rhenumque , ut supra demonstravimus , tangit .
LEAVEBLANK
In ea civitate duo de principatu inter se contendebant , Indutiomarus et Cingetorix ;
LEAVEBLANK
e quibus alter , simul atque de Caesaris legionumque adventu cognitum est , ad eum venit , se suosque omnes in officio futuros neque ab amicitia populi Romani defecturos confirmavit quaeque in Treveris gererentur ostendit .
LEAVEBLANK
At Indutiomarus equitatum peditatumque cogere , eisque qui per aetatem in armis esse non poterant in silvam Arduennam abditis , quae ingenti magnitudine per medios fines Treverorum a flumine Rheno ad initium Remorum pertinet , bellum parare instituit .
LEAVEBLANK
Sed posteaquam nonnulli principes ex ea civitate et familiaritate Cingetorigis adducti et adventu nostri exercitus perterriti ad Caesarem venerunt et de suis privatim rebus ab eo petere coeperunt , quoniam civitati consulere non possent , veritus ne ab omnibus desereretur Indutiomarus legatos ad Caesarem mittit : sese idcirco ab suis discedere atque ad eum venire noluisse , quo facilius civitatem in officio contineret , ne omnis nobilitatis discessu plebs propter imprudentiam laberetur : itaque esse civitatem in sua potestate , seseque , si Caesar permitteret , ad eum in castra venturum , suas civitatisque fortunas eius fidei permissurum .
LEAVEBLANK
Caesar , etsi intellegebat qua de causa ea dicerentur quaeque eum res ab instituto consilio deterreret , tamen , ne aestatem in Treveris consumere cogeretur omnibus ad Britannicum bellum rebus comparatis , Indutiomarum ad se cum CC obsidibus venire iussit .
LEAVEBLANK
His adductis , in eis filio propinquisque eius omnibus , quos nominatim evocaverat , consolatus Indutiomarum hortatusque est uti in officio maneret ;
LEAVEBLANK
nihilo tamen setius principibus Treverorum ad se convocatis hos singillatim Cingetorigi conciliavit , quod cum merito eius a se fieri intellegebat , tum magni interesse arbitrabatur eius auctoritatem inter suos quam plurimum valere , cuius tam egregiam in se voluntatem perspexisset .
LEAVEBLANK
Id tulit factum graviter Indutiomarus , suam gratiam inter suos minui , et , qui iam ante inimico in nos animo fuisset , multo gravius hoc dolore exarsit .
LEAVEBLANK
His rebus constitutis Caesar ad portum Itium cum legionibus pervenit .
LEAVEBLANK
Ibi cognoscit LX naves , quae in Meldis factae erant , tempestate reiectas cursum tenere non potuisse atque eodem unde erant profectae revertisse ;
LEAVEBLANK
reliquas paratas ad navigandum atque omnibus rebus instructas invenit .
LEAVEBLANK
Eodem equitatus totius Galliae convenit , numero milium quattuor , principesque ex omnibus civitatibus .
LEAVEBLANK
Ex quibus perpaucos , quorum in se fidem perspexerat , relinquere in Gallia , reliquos obsidum loco secum ducere decreverat , quod , cum ipse abesset , motum Galliae verebatur .
LEAVEBLANK
Erat una cum ceteris Dumnorix Aeduus , de quo ante ab nobis dictum est .
LEAVEBLANK
Hunc secum habere in primis constituerat , quod eum cupidum rerum novarum , cupidum imperi , magri animi , magnae inter Gallos auctoritatis cognoverat .
LEAVEBLANK
Accedebat huc quod in concilio Aeduorum Dumnorix dixerat sibi a Caesare regnum civitatis deferri ;
LEAVEBLANK
quod dictum Aedui graviter ferebant , neque recusandi aut deprecandi causa legatos ad Caesarem mittere audebant .
LEAVEBLANK
Id factum ex suis hospitibus Caesar cognoverat .
LEAVEBLANK
Ille omnibus primo precibus petere contendit ut in Gallia relinqueretur , partim quod insuetus navigandi mare timeret , partim quod religionibus impediri sese diceret .
LEAVEBLANK
Posteaquam id obstinate sibi negari vidit , omni spe impetrandi adempta principes Galliae sollicitare , sevocare singulos hortarique coepit uti in continenti remanerent ;
LEAVEBLANK
metu territare : non sine causa fieri , ut Gallia omni nobilitate spoliaretur ;
LEAVEBLANK
id esse consilium Caesaris , ut quos in conspectu Galliae interficere vereretur , hos omnes in Britanniam traductos necaret ;
LEAVEBLANK
fidem reliquis interponere , iusiurandum poscere , ut quod esse ex usu Galliae intellexissent communi consilio administrarent .
LEAVEBLANK
Haec a compluribus ad Caesarem deferebantur .
LEAVEBLANK
Qua re cognita Caesar , quod tantum civitati Aeduae dignitatis tribuebat , coercendum atque deterrendum quibuscumque rebus posset Dumnorigem statuebat ;
LEAVEBLANK
quod longius eius amentiam progredi videbat , prospiciendum , ne quid sibi ac rei publicae nocere posset .
LEAVEBLANK
Itaque dies circiter XXV in eo loco commoratus , quod Carus ventus navigationem impediebat , qui magnam partem omnis temporis in his locis flare consuevit , dabat operam ut in officio Dumnorigem contineret , nihilo tamen setius omnia eius consilia cognosceret .
LEAVEBLANK
Tandem idoneam nactus tempestatem milites equitesque conscendere in naves iubet .
LEAVEBLANK
At omnium impeditis animis Dumnorix cum equitibus Aeduorum a castris insciente Caesare domum discedere coepit .
LEAVEBLANK
Qua re nuntiata Caesar intermissa profectione atque omnibus rebus postpositis magnam partem equitatus ad eum insequendum mittit retrahique imperat ;
LEAVEBLANK
si vim faciat neque pareat , interfici iubet , nihil hunc se absente pro sano facturum arbitratus , qui praesentis imperium neglexisset .
LEAVEBLANK
Ille enim revocatus resistere ac se manu defendere suorumque fidem implorare coepit , saepe clamitans liberum se liberaeque esse civitatis .
LEAVEBLANK
Illi , ut erat imperatum , circumsistunt hominem atque interficiunt : at equites Aedui ad Caesarem omnes revertuntur .
LEAVEBLANK
His rebus gestis , Labieno in continente cum tribus legionibus et equitum milibus duobus relicto ut portus tueretur et rem frumentariam provideret quaeque in Gallia gererentur cognosceret consiliumque pro tempore et pro re caperet , ipse cum quinque legionibus et pari numero equitum , quem in continenti reliquerat , ad solis occasum naves solvit et leni Africo provectus media circiter nocte vento intermisso cursum non tenuit , et longius delatus aestu orta luce sub sinistra Britanniam relictam conspexit .
LEAVEBLANK
Tum rursus aestus commutationem secutus remis contendit ut eam partem insulae caperet , qua optimum esse egressum superiore aestate cognoverat .
LEAVEBLANK
Qua in re admodum fuit militum virtus laudanda , qui vectoriis gravibusque navigiis non intermisso remigandi labore longarum navium cursum adaequarunt .
LEAVEBLANK
Accessum est ad Britanniam omnibus navibus meridiano fere tempore , neque in eo loco hostis est visus ;
LEAVEBLANK
sed , ut postea Caesar ex captivis cognovit , cum magnae manus eo convenissent , multitudine navium perterritae , quae cum annotinis privatisque quas sui quisque commodi fecerat amplius octingentae uno erant visae tempore , a litore discesserant ac se in superiora loca abdiderant .
LEAVEBLANK
Caesar exposito exercitu et loco castris idoneo capto , ubi ex captivis cognovit quo in loco hostium copiae consedissent , cohortibus decem ad mare relictis et equitibus trecentis , qui praesidio navibus essent , de tertia vigilia ad hostes contendit , eo minus veritus navibus , quod in litore molli atque aperto deligatas ad ancoram relinquebat , et praesidio navibus Q. Atrium praefecit .
LEAVEBLANK
Ipse noctu progressus milia passuum circiter XII hostium copias conspicatus est .
LEAVEBLANK
Illi equitatu atque essedis ad flumen progressi ex loco superiore nostros prohibere et proelium committere coeperunt .
LEAVEBLANK
Repulsi ab equitatu se in silvas abdiderunt , locum nacti egregie et natura et opere munitum , quem domestici belli , ut videbantur , causa iam ante praeparaverant ;
LEAVEBLANK
nam crebris arboribus succisis omnes introitus erant praeclusi .
LEAVEBLANK
Ipsi ex silvis rari propugnabant nostrosque intra munitiones ingredi prohibebant .
LEAVEBLANK
At milites legionis septimae , testudine facta et aggere ad munitiones adiecto , locum ceperunt eosque ex silvis expulerunt paucis vulneribus acceptis .
LEAVEBLANK
Sed eos fugientes longius Caesar prosequi vetuit , et quod loci naturam ignorabat , et quod magna parte diei consumpta munitioni castrorum tempus relinqui volebat .
LEAVEBLANK
Postridie eius diei mane tripertito milites equitesque in expeditionem misit , ut eos qui fugerant persequerentur .
LEAVEBLANK
His aliquantum itineris progressis , cum iam extremi essent in prospectu , equites a Quinto Atrio ad Caesarem venerunt , qui nuntiarent superiore nocte maxima coorta tempestate prope omnes naves adflictas atque in litore eiectas esse , quod neque ancorae funesque subsisterent , neque nautae gubernatoresque vim tempestatis pati possent ;
LEAVEBLANK
itaque ex eo concursu navium magnum esse incommodum acceptum .
LEAVEBLANK
His rebus cognitis Caesar legiones equitatumque revocari atque in itinere resistere iubet , ipse ad naves revertitur ;
LEAVEBLANK
eadem fere quae ex nuntiis litterisque cognoverat coram perspicit , sic ut amissis circiter XL navibus reliquae tamen refici posse magno negotio viderentur .
LEAVEBLANK
Itaque ex legionibus fabros deligit et ex continenti alios arcessi iubet ;
LEAVEBLANK
Labieno scribit , ut quam plurimas posset eis legionibus , quae sunt apud eum , naves instituat .
LEAVEBLANK
Ipse , etsi res erat multae operae ac laboris , tamen commodissimum esse statuit omnes naves subduci et cum castris una munitione coniungi .
LEAVEBLANK
In his rebus circiter dies X consumit ne nocturnis quidem temporibus ad laborem militum intermissis .
LEAVEBLANK
Subductis navibus castrisque egregie munitis easdem copias , quas ante , praesidio navibus reliquit : ipse eodem unde redierat proficiscitur .
LEAVEBLANK
Eo cum venisset , maiores iam undique in eum locum copiae Britannorum convenerant summa imperi bellique administrandi communi consilio permissa Cassivellauno , cuius fines a maritimis civitatibus flumen dividit , quod appellatur Tamesis , a mari circiter milia passuum LXXX .
LEAVEBLANK
Huic superiore tempore cum reliquis civitatibus continentia bella intercesserant ;
LEAVEBLANK
sed nostro adventu permoti Britanni hunc toti bello imperioque praefeceraut .
LEAVEBLANK
Britanniae pars interior ab eis incolitur quos natos in insula ipsi memoria proditum dicunt , maritima pars ab eis , qui praedae ac belli inferendi causa ex Belgio transierunt ( qui omnes fere eis nominibus civitatum appellantur , quibus orti ex civitatibus eo pervenerunt ) et bello illato ibi permanserunt atque agros colere coeperunt .
LEAVEBLANK
Hominum est infinita multitudo creberrimaque aedificia fere Gallicis consimilia , pecorum magnus numerus .
LEAVEBLANK
Vtuntur aut aere aut nummo aureo aut taleis ferreis ad certum pondus examinatis pro nummo .
LEAVEBLANK
Nascitur ibi plumbum album in mediterraneis regionibus , in maritimis ferrum , sed eius exigua est copia ;
LEAVEBLANK
aere utuntur importato .
LEAVEBLANK
Materia cuiusque generis ut in Gallia est , praeter fagum atque abietem .
LEAVEBLANK
Leporem et gallinam et anserem gustare fas non putant ;
LEAVEBLANK
haec tamen alunt animi voluptatisque causa .
LEAVEBLANK
Loca sunt temperatiora quam in Gallia , remissioribus frigoribus .
LEAVEBLANK
Insula natura triquetra , cuius unum latus est contra Galliam .
LEAVEBLANK
Huius lateris alter angulus , qui est ad Cantium , quo fere omnes ex Gallia naves appelluntur , ad orientem solem , inferior ad meridiem spectat .
LEAVEBLANK
Hoc pertinet circiter mila passuum quingenta .
LEAVEBLANK
Alterum vergit ad Hispaniam atque occidentem solem ;
LEAVEBLANK
qua ex parte est Hibernia , dimidio minor , ut aestimatur , quam Britannia , sed pari spatio transmissus atque ex Gallia est in Britanniam .
LEAVEBLANK
In hoc medio cursu est insula , quae appellatur Mona : complures praeterea minores subiectae insulae existimantur , de quibus insulis nonnulli scripserunt dies continuos triginta sub bruma esse noctem .
LEAVEBLANK
Nos nihil de eo percontationibus reperiebamus , nisi certis ex aqua mensuris breviores esse quam in continenti noctes videbamus .
LEAVEBLANK
Huius est longitudo lateris , ut fert illorum opinio , septingentorum milium .
LEAVEBLANK
Tertium est contra septentriones ;
LEAVEBLANK
cui parti nulla est obiecta terra , sed eius angulus lateris maxime ad Germaniam spectat .
LEAVEBLANK
Hoc milia passuum octingenta in longitudinem esse existimatur .
LEAVEBLANK
Ita omnis insula est in circuitu vicies centum milium passuum .
LEAVEBLANK
Ex his omnibus longe sunt humanissimi qui Cantium incolunt , quae regio est maritima omnis , neque multum a Gallica differunt consuetudine .
LEAVEBLANK
Interiores plerique frumenta non serunt , sed lacte et carne vivunt pellibusque sunt vestiti .
LEAVEBLANK
Omnes vero se Britanni vitro inficiunt , quod caeruleum efficit colorem , atque hoc horridiores sunt in pugna aspectu ;
LEAVEBLANK
capilloque sunt promisso atque omni parte corporis rasa praeter caput et labrum superius .
LEAVEBLANK
Vxores habent deni duodenique inter se communes et maxime fratres cum fratribus parentesque cum liberis ;
LEAVEBLANK
sed qui sunt ex his nati , eorum habentur liberi , quo primum virgo quaeque deducta est .
LEAVEBLANK
Equites hostium essedariique acriter proelio cum equitatu nostro in itinere conflixerunt , tamen ut nostri omnibus partibus superiores fuerint atque eos in silvas collesque compulerint .
LEAVEBLANK
Sed compluribus interfectis cupidius insecuti nonnullos ex suis amiserunt .
LEAVEBLANK
At illi intermisso spatio imprudentibus nostris atque occupatis in munitione castrorum subito se ex statione pro castris collocati , acriter pugnaverunt , duabusque missis subsidio cohortibus a Caesare atque eis primis legionum duarum , cum hae perexiguo intermisso loci spatio inter se constitissent , novo genere pugnae perterritis nostris per medios audacissime perruperunt seque inde incolumes receperunt .
LEAVEBLANK
Eo die Quintus Laberius Durus , tribunus militum , interficitur .
LEAVEBLANK
Illi pluribus submissis cohortibus repelluntur .
LEAVEBLANK
Toto hoc in genere pugnae , cum sub oculis omnium ac pro castris dimicaretur , intellectum est nostros propter gravitatem armorum , quod neque insequi cedentes possent neque ab signis discedere auderent , minus aptos esse ad huius generis hostem , equites autem magno cum periculo proelio dimicare , propterea quod illi etiam consulto plerumque cederent et , cum paulum ab legionibus nostros removissent , ex essedis desilirent et pedibus dispari proelio contenderent .
LEAVEBLANK
Equestris autem proeli ratio et cedentibus et insequentibus par atque idem periculum inferebat .
LEAVEBLANK
Accedebat huc ut numquam conferti sed rari magnisque intervallis proeliarentur stationesque dispositas haberent , atque alios alii deinceps exciperent , integrique et recentes defetigatis succederent .
LEAVEBLANK
Postero die procul a castris hostes in collibus constiterunt rarique se ostendere et lenius quam pridie nostros equites proelio lacessere coeperunt .
LEAVEBLANK
Sed meridie , cum Caesar pabulandi causa tres legiones atque omnem equitatum cum Gaio Trebonio legato misisset , repente ex omnibus partibus ad pabulatores advolaverunt , sic uti ab signis legionibusque non absisterent .
LEAVEBLANK
Nostri acriter in eos impetu facto reppulerunt neque finem sequendi fecerunt , quoad subsidio confisi equites , cum post se legiones viderent , praecipites hostes egerunt magnoque eorum numero interfecto neque sui colligendi neque consistendi aut ex essedis desiliendi facultatem dederunt .
LEAVEBLANK
Ex hac fuga protinus , quae undique convenerant , auxilia discesserunt , neque post id tempus umquam summis nobiscum copiis hostes contenderunt .
LEAVEBLANK
Caesar cognito consilio eorum ad flumen Tamesim in fines Cassivellauni exercitum duxit ;
LEAVEBLANK
quod flumen uno omnino loco pedibus , atque hoc aegre , transiri potest .
LEAVEBLANK
Eo cum venisset , animum advertit ad alteram fluminis ripam magnas esse copias hostium instructas ;
LEAVEBLANK
ripa autem erat acutis sudibus praefixis munita , eiusdemque generis sub aqua defixae sudes flumine tegebantur .
LEAVEBLANK
His rebus cognitis a captivis perfugisque Caesar praemisso equitatu confestim legiones subsequi iussit .
LEAVEBLANK
Sed ea celeritate atque eo impetu milites ierunt , cum capite solo ex aqua exstarent , ut hostes impetum legionum atque equitum sustinere non possent ripasque dimitterent ac se fugae mandarent .
LEAVEBLANK
Cassivellaunus , ut supra demonstravimus , omni deposita spe contentionis dimissis amplioribus copiis milibus circiter quattuor essedariorum relictis itinera nostra servabat paulumque ex via excedebat locisque impeditis ac silvestribus sese occultabat , atque eis regionibus quibus nos iter facturos cognoverat pecora atque homines ex agris in silvas compellebat et , cum equitatus noster liberius praedandi vastandique causa se in agros eiecerat , omnibus viis semitisque essedarios ex silvis emittebat et magno cum periculo nostrorum equitum cum eis confligebat atque hoc metu latius vagari prohibebat .
LEAVEBLANK
Relinquebatur ut neque longius ab agmine legionum discedi Caesar pateretur , et tantum in agris vastandis incendiisque faciendis hostibus noceretur , quantum labore atque itinere legionarii milites efficere poterant .
LEAVEBLANK
Interim Trinobantes , prope firmissima earum regionum civitas , ex qua Mandubracius adulescens Caesaris fidem secutus ad eum in continentem Galliam venerat , cuius pater in ea civitate regnum obtinuerat interfectusque erat a Cassivellauno , ipse fuga mortem vitaverat , legatos ad Caesarem mittunt pollicenturque sese ei dedituros atque imperata facturos ;
LEAVEBLANK
petunt ut Mandubracium ab iniuria Cassivellauni defendat atque in civitatem mittat , qui praesit imperiumque obtineat .
LEAVEBLANK
His Caesar imperat obsides quadraginta frumentumque exercitui Mandubraciumque ad eos mittit .
LEAVEBLANK
Illi imperata celeriter fecerunt , obsides ad numerum frumentumque miserunt .
LEAVEBLANK
Trinobantibus defensis atque ab omni militum iniuria prohibitis Cenimagni , Segontiaci , Ancalites , Bibroci , Cassi legationibus missis sese Caesari dedunt .
LEAVEBLANK
Ab his cognoscit non longe ex eo loco oppidum Cassivellauni abesse silvis paludibusque munitum , quo satis magnus hominum pecorisque numerus convenerit .
LEAVEBLANK
Oppidum autem Britanni vocant , cum silvas impeditas vallo atque fossa munierunt , quo incursionis hostium vitandae causa convenire consuerunt .
LEAVEBLANK
Eo proficiscitur cum legionibus : locum reperit egregie natura atque opere munitum ;
LEAVEBLANK
tamen hunc duabus ex partibus oppugnare contendit .
LEAVEBLANK
Hostes paulisper morati militum nostrorum impetum non tulerunt seseque alia ex parte oppidi eiecerunt .
LEAVEBLANK
Magnus ibi numerus pecoris repertus , multique in fuga sunt comprehensi atque interfecti .
LEAVEBLANK
Dum haec in his locis geruntur , Cassivellaunus ad Cantium , quod esse ad mare supra demonstravimus , quibus regionibus quattuor reges praeerant , Cingetorix , Carvilius , Taximagulus , Segovax , nuntios mittit atque eis imperat uti coactis omnibus copiis castra navalia de improviso adoriantur atque oppugnent .
LEAVEBLANK
Ei cum ad castra venissent , nostri eruptione facta multis eorum interfectis , capto etiam nobili duce Lugotorige suos incolumes reduxerunt .
LEAVEBLANK
Cassivellaunus hoc proelio nuntiato tot detrimentis acceptis , vastatis finibus , maxime etiam permotus defectione civitatum legatos per Atrebatem Commium de deditione ad Caesarem mittit .
LEAVEBLANK
Caesar , cum constituisset hiemare in continenti propter repentinos Galliae motus , neque multum aestatis superesset , atque id facile extrahi posse intellegeret , obsides imperat et quid in annos singulos vectigalis populo Romano Britannia penderet constituit ;
LEAVEBLANK
interdicit atque imperat Cassivellauno , ne Mandubracio neu Trinobantibus noceat .
LEAVEBLANK
Obsidibus acceptis exercitum reducit ad mare , naves invenit refectas .
LEAVEBLANK
His deductis , quod et captivorum magnum numerum habebat , et nonnullae tempestate deperierant naves , duobus commeatibus exercitum reportare instituit .
LEAVEBLANK
Ac sic accidit , uti ex tanto navium numero tot navigationibus neque hoc neque superiore anno ulla omnino navis , quae milites portaret , desideraretur ;
LEAVEBLANK
at ex eis , quae inanes ex continenti ad eum remitterentur et prioris commeatus expositis militibus et quas postea Labienus faciendas curaverat numero LX , perpaucae locum caperent , reliquae fere omnes reicerentur .
LEAVEBLANK
Quas cum aliquamdiu Caesar frustra exspectasset , ne anni tempore a navigatione excluderetur , quod aequinoctium suberat , necessario angustius milites collocavit ac summa tranquillitate consecuta , secunda inita cum solvisset vigilia , prima luce terram attigit omnesque incolumes naves perduxit .
LEAVEBLANK
Subductis navibus concilioque Gallorum Samarobrivae peracto , quod eo anno frumentum in Gallia propter siccitates angustius provenerat , coactus est aliter ac superioribus annis exercitum in hibernis collocare legionesque in plures civitates distribuere ;
LEAVEBLANK
ex quibus unam in Morinos ducendam Gaio Fabio legato dedit , alteram in Nervios Quinto Ciceroni , tertiam in Esubios Lucio Roscio ;
LEAVEBLANK
quartam in Remis cum Tito Labieno in confinio Treverorum hiemare iussit .
LEAVEBLANK
Tres in Belgis collocavit : eis Marcum Crassum quaestorem et Lucium Munatium Plancum et Gaium Trebonium legatos praefecit .
LEAVEBLANK
Vnam legionem , quam proxime trans Padum conscripserat , et cohortes V in Eburones , quorum pars maxima est inter Mosam ac Rhenum , qui sub imperio Ambiorigis et Catuvolci erant , misit .
LEAVEBLANK
Eis militibus Quintum Titurium Sabinum et Lucium Aurunculeium Cottam legatos praeesse iussit .
LEAVEBLANK
Ad hunc modum distributis legionibus facillime inopiae frumentariae sese mederi posse existimavit .
LEAVEBLANK
Atque harum tamen omnium legionum hiberna praeter eam , quam Lucio Roscio im pacatissimam et quietissimam partem ducendam dederat , milibus passuum centum continebantur .
LEAVEBLANK
Ipse interea , quoad legiones collocatas munitaque hiberna cognovisset , in Gallia morari constituit .
LEAVEBLANK
Erat in Carnutibus summo loco natus Tasgetius , cuius maiores in sua civitate regnum obtinuerant .
LEAVEBLANK
Huic Caesar pro eius virtute atque in se benevolentia , quod in omnibus bellis singulari eius onera fuerat usus , maiorum locum restituerat .
LEAVEBLANK
Tertium iam hunc annum regnantem inimici , multis palam ex civitate eius auctoribus , eum interfecerunt .
LEAVEBLANK
Defertur ea res ad Caesarem .
LEAVEBLANK
Ille veritus , quod ad plures pertinebat , ne civitas eorum impulsu deficeret , Lucium Plancum cum legione ex Belgio celeriter in Carnutes proficisci iubet ibique hiemare quorumque opera cognoverat Tasgetium interfectum , hos comprehensos ad se mittere .
LEAVEBLANK
Interim ab omnibus legatis quaestoreque , quibus legiones tradiderat , certior factus est in hiberna perventum locumque hibernis esse munitum .
LEAVEBLANK
Diebus circiter XV , quibus in hiberna ventum est , initium repentini tumultus ac defectionis ortum est ab Ambiorige et Catuvolco ;
LEAVEBLANK
qui , cum ad fines regni sui Sabino Cottaeque praesto fuissent frumentumque in hiberna comportavissent , Indutiomari Treveri nuntiis impulsi suos concitaverunt subitoque oppressis lignatoribus magna manu ad castra oppugnatum venerunt .
LEAVEBLANK
Cum celeriter nostri arma cepissent vallumque adscendissent atque una ex parte Hispanis equitibus emissis equestri proelio superiores fuissent , desperata re hostes suos ab oppugnatione reduxerunt .
LEAVEBLANK
Tum suo more conclamaverunt , uti aliqui ex nostris ad colloquium prodiret : habere sese , quae de re communi dicere vellent , quibus rebus controversias minui posse sperarent .
LEAVEBLANK
Mittitur ad eos colloquendi causa Gaius Arpineius , eques Romanus , familiaris Quinti Tituri , et Quintus Iunius ex Hispania quidam , qui iam ante missu Caesaris ad Ambiorigem ventitare consuerat ;
LEAVEBLANK
apud quos Ambiorix ad hunc modum locutus est : sese pro Caesaris in se beneficiis plurimum ei confiteri debere , quod eius opera stipendio liberatus esset , quod Aduatucis , finitimis suis , pendere consuesset , quodque ei et filius et fratris filius ab Caesare remissi essent , quos Aduatuci obsidum numero missos apud se in servitute et catenis tenuissent ;
LEAVEBLANK
neque id , quod fecerit de oppugnatione castrorum , aut iudicio aut voluntate sua fecisse , sed coactu civitatis , suaque esse eiusmodi imperia , ut non minus haberet iuris in se multitudo quam ipse in multitudinem .
LEAVEBLANK
Civitati porro hanc fuisse belli causam , quod repentinae Gallorum coniurationi resistere non potuerit .
LEAVEBLANK
Id se facile ex humilitate sua probare posse , quod non adeo sit imperitus rerum ut suis copiis populum Romanum superari posse confidat .
LEAVEBLANK
Sed esse Galliae commune consilium : omnibus hibernis Caesaris oppugnandis hunc esse dictum diem , ne qua legio alterae legioni subsidio venire posset ;
LEAVEBLANK
non facile Gallos Gallis negare potuisse , praesertim cum de recuperanda communi libertate consilium initum videretur .
LEAVEBLANK
Quibus quoniam pro pietate satisfecerit , habere nunc se rationem offici pro beneficiis Caesaris : monere , orare Titurium pro hospitio , ut suae ac militum saluti consulat .
LEAVEBLANK
Magnam manum Germanorum conductam Rhenum transisse ;
LEAVEBLANK
hanc adfore biduo .
LEAVEBLANK
Ipsorum esse consilium , velintne priusquam finitimi sentiant eductos ex hibernis milites aut ad Ciceronem aut ad Labienum deducere , quorum alter milia passuum circiter quinquaginta , alter paulo amplius ab eis absit .
LEAVEBLANK
Illud se polliceri et iureiurando confirmare tutum iter per fines daturum ;
LEAVEBLANK
quod cum faciat , et civitati sese consulere , quod hibernis levetur , et Caesari pro eius meritis gratiam referre .
LEAVEBLANK
Hac oratione habita discedit Ambiorix .
LEAVEBLANK
Arpineius et Iunius , quae audierunt , ad legatos deferunt .
LEAVEBLANK
Illi repentina re perturbati , etsi ab hoste ea dicebantur , tamen non neglegenda existimabant maximeque hac re permovebantur , quod civitatem ignobilem atque humilem Eburonum sua sponte populo Romano bellum facere ausam vix erat credendum .
LEAVEBLANK
Itaque ad consilium rem deferunt magnaque inter eos exsistit controversia .
LEAVEBLANK
Lucius Aurunculeius compluresque tribuni militum et primorum ordinum centuriones nihil temere agendum neque ex hibernis iniussu Caesaris discedendum existimabant : quantasvis magnas copias etiam Germanorum sustineri posse munitis hibernis docebant : rem esse testimonio , quod primum hostium impetum multis ultro vulneribus illatis fortissime sustinuerint : re frumentaria non premi ;
LEAVEBLANK
interea et ex proximis hibernis et a Caesare conventura subsidia : postremo quid esse levius aut turpius , quam auctore hoste de summis rebus capere consilium ?
LEAVEBLANK
Contra ea Titurius sero facturos clamitabat , cum maiores manus hostium adiunctis Germanis convenissent , aut cum aliquid calamitatis in proximis hibernis esset acceptum .
LEAVEBLANK
Brevem consulendi esse occasionem .
LEAVEBLANK
Caesarem arbitrari profectum in Italiam ;
LEAVEBLANK
neque aliter Carnutes interficiendi Tasgeti consilium fuisse capturos , neque Eburones , si ille adesset , tanta contemptione nostri ad castra venturos esse .
LEAVEBLANK
Non hostem auctorem , sed rem spectare : subesse Rhenum ;
LEAVEBLANK
magno esse Germanis dolori Ariovisti mortem et superiores nostras victorias ;
LEAVEBLANK
ardere Galliam tot contumeliis acceptis sub populi Romani imperium redactam superiore gloria rei militaris exstincta .
LEAVEBLANK
Postremo quis hoc sibi persuaderet , sine certa re Ambiorigem ad eiusmodi consilium descendisse ?
LEAVEBLANK
Suam sententiam in utramque partem esse tutam : si nihil esset durius , nullo cum periculo ad proximam legionem perventuros ;
LEAVEBLANK
si Gallia omnis cum Germanis consentiret , unam esse in celeritate positam salutem .
LEAVEBLANK
Cottae quidem atque eorum , qui dissentirent , consilium quem habere exitum ?
LEAVEBLANK
In quo si non praesens periculum , at certe longinqua obsidione fames esset timenda .
LEAVEBLANK
Hac in utramque partem disputatione habita , cum a Cotta primisque ordinibus acriter resisteretur , " Vincite , " inquit , " si ita vultis , " Sabinus , et id clariore voce , ut magna pars militum exaudiret ;
LEAVEBLANK
" neque is sum , " inquit , " qui gravissime ex vobis mortis periculo terrear : hi sapient ;
LEAVEBLANK
si gravius quid acciderit , abs te rationem reposcent , qui , si per te liceat , perendino die cum proximis hibernis coniuncti communem cum reliquis belli casum sustineant , non reiecti et relegati longe ab ceteris aut ferro aut fame intereant . "
LEAVEBLANK
Consurgitur ex consilio ;
LEAVEBLANK
comprehendunt utrumque et orant , ne sua dissensione et pertinacia rem in summum periculum deducant : facilem esse rem , seu maneant , seu proficiscantur , si modo unum omnes sentiant ac probent ;
LEAVEBLANK
contra in dissensione nullam se salutem perspicere .
LEAVEBLANK
Res disputatione ad mediam noctem perducitur .
LEAVEBLANK
Tandem dat Cotta permotus manus : superat sententia Sabini .
LEAVEBLANK
Pronuntiatur prima luce ituros .
LEAVEBLANK
Consumitur vigiliis reliqua pars noctis , cum sua quisque miles circumspiceret , quid secum portare posset , quid ex instrumento hibernorum relinquere cogeretur .
LEAVEBLANK
Omnia excogitantur , quare nec sine periculo maneatur , et languore militum et vigiliis periculum augeatur .
LEAVEBLANK
Prima luce sic ex castris proficiscuntur , ut quibus esset persuasum non ab hoste , sed ab homine amicissimo Ambiorige consilium datum , longissimo agmine maximisque impedimentis .
LEAVEBLANK
At hostes , posteaquam ex nocturno fremitu vigiliisque de profectione eorum senserunt , collocatis insidiis bipertito in silvis opportuno atque occulto loco a milibus passuum circiter duobus Romanorum adventum exspectabant , et cum se maior pars agminis in magnam convallem demisisset , ex utraque parte eius vallis subito se ostenderunt novissimosque premere et primos prohibere ascensu atque iniquissimo nostris loco proelium committere coeperunt .
LEAVEBLANK
Tum demum Titurius , qui nihil ante providisset , trepidare et concursare cohortesque disponere , haec tamen ipsa timide atque ut eum omnia deficere viderentur ;
LEAVEBLANK
quod plerumque eis accidere consuevit , qui in ipso negotio consilium capere coguntur .
LEAVEBLANK
At Cotta , qui cogitasset haec posse in itinere accidere atque ob eam causam profectionis auctor non fuisset , nulla in re communi saluti deerat et in appellandis cohortandisque militibus imperatoris et in pugna militis officia praestabat .
LEAVEBLANK
Cum propter longitudinem agminis minus facile omnia per se obire et , quid quoque loco faciendum esset , providere possent , iusserunt pronuntiare , ut impedimenta relinquerent atque in orbem consisterent .
LEAVEBLANK
Quod consilium etsi in eiusmodi casu reprehendendum non est , tamen incommode accidit : nam et nostris militibus spem minuit et hostes ad pugnam alacriores effecit , quod non sine summo timore et desperatione id factum videbatur .
LEAVEBLANK
Praeterea accidit , quod fieri necesse erat , ut vulgo milites ab signis discederent , quae quisque eorum carissima haberet , ab impedimentis petere atque arripere properaret , clamore et fletu omnia complerentur .
LEAVEBLANK
At barbaris consilium non defuit .
LEAVEBLANK
Nam duces eorum tota acie pronuntiare iusserunt , ne quis ab loco discederet : illorum esse praedam atque illis reservari quaecumque Romani reliquissent : proinde omnia in victoria posita existimarent .
LEAVEBLANK
Erant et virtute et studio pugnandi pares ;
LEAVEBLANK
nostri , tametsi ab duce et a fortuna deserebantur , tamen omnem spem salutis in virtute ponebant , et quotiens quaeque cohors procurrerat , ab ea parte magnus numerus hostium cadebat .
LEAVEBLANK
Qua re animadversa Ambiorix pronuntiari iubet , ut procul tela coniciant neu propius accedant et , quam in partem Romani impetum fecerint , cedant ( levitate armorum et cotidiana exercitatione nihil eis noceri posse ) , rursus se ad signa recipientes insequantur .
LEAVEBLANK
Quo praecepto ab eis diligentissime observato , cum quaepiam cohors ex orbe excesserat atque impetum fecerat , hostes velocissime refugiebant .
LEAVEBLANK
Interim eam partem nudari necesse erat et ab latere aperto tela recipi .
LEAVEBLANK
Rursus cum in eum locum unde erant egressi reverti coeperant , et ab eis qui cesserant et ab eis qui proximi steterant circumveniebantur ;
LEAVEBLANK
sin autem locum tenere vellent , nec virtuti locus relinquebatur , neque ab tanta multitudine coniecta tela conferti vitare poterant .
LEAVEBLANK
Tamen tot incommodis conflictati , multis vulneribus acceptis resistebant et magna parte diei consumpta , cum a prima luce ad horam octavam pugnaretur , nihil quod ipsis esset indignum committebant .
LEAVEBLANK
Tum Tito Balventio , qui superiore anno primum pilum duxerat , viro forti et magnae auctoritatis , utrumque femur tragula traicitur ;
LEAVEBLANK
Quintus Lucanius , eiusdem ordinis , fortissime pugnans , dum circumvento filio subvenit , interficitur ;
LEAVEBLANK
Lucius Cotta legatus omnes cohortes ordinesque adhortans in adversum os funda vulneratur .
LEAVEBLANK
His rebus permotus Quintus Titurius , cum procul Ambiorigem suos cohortantem conspexisset , interpretem suum Gnaeum Pompeium ad eum mittit rogatum ut sibi militibusque parcat .
LEAVEBLANK
Ille appellatus respondit : si velit secum colloqui , licere ;
LEAVEBLANK
sperare a multitudine impetrari posse , quod ad militum salutem pertineat ;
LEAVEBLANK
ipsi vero nihil nocitum iri , inque eam rem se suam fidem interponere .
LEAVEBLANK
Ille cum Cotta saucio communicat , si videatur , pugna ut excedant et cum Ambiorige una colloquantur : sperare ab eo de sua ac militum salute impetrari posse .
LEAVEBLANK
Cotta se ad armatum hostem iturum negat atque in eo perseverat .
LEAVEBLANK
Sabinus quos in praesentia tribunos militum circum se habebat et primorum ordinum centuriones se sequi iubet et , cum propius Ambiorigem accessisset , iussus arma abicere imperatum facit suisque ut idem faciant imperat .
LEAVEBLANK
Interim , dum de condicionibus inter se agunt longiorque consulto ab Ambiorige instituitur sermo , paulatim circumventus interficitur .
LEAVEBLANK
Tum vero suo more victoriam conclamant atque ululatum tollunt impetuque in nostros facto ordines perturbant .
LEAVEBLANK
Ibi Lucius Cotta pugnans interficitur cum maxima parte militum .
LEAVEBLANK
Reliqui se in castra recipiunt unde erant egressi ;
LEAVEBLANK
ex quibus Lucius Petrosidius aquilifer , cum magna multitudine hostium premeretur , aquilam intra vallum proiecit ;
LEAVEBLANK
ipse pro castris fortissime pugnans occiditur .
LEAVEBLANK
Illi aegre ad noctem oppugnationem sustinent ;
LEAVEBLANK
noctu ad unum omnes desperata salute se ipsi interficiunt .
LEAVEBLANK
Pauci ex proelio lapsi incertis itineribus per silvas ad Titum Labienum legatum in hiberna perveniunt atque eum de rebus gestis certiorem faciunt .
LEAVEBLANK
Hac victoria sublatus Ambiorix statim cum equitatu in Aduatucos , qui erant eius regno finitimi , proficiscitur ;
LEAVEBLANK
neque noctem neque diem intermittit peditatumque se subsequi iubet .
LEAVEBLANK
Re demonstrata Aduatucisque concitatis postero die in Nervios pervenit hortaturque , ne sui in perpetuum liberandi atque ulciscendi Romanos pro eis quas acceperint iniuriis occasionem dimittant : interfectos esse legatos duos magnamque partem exercitus interisse demonstrat ;
LEAVEBLANK
nihil esse negoti subito oppressam legionem quae cum Cicerone hiemet interfici ;
LEAVEBLANK
se ad eam rem profitetur adiutorem .
LEAVEBLANK
Facile hac oratione Nerviis persuadet .
LEAVEBLANK
Itaque confestim dimissis nuntiis ad Ceutrones , Grudios , Levacos , Pleumoxios , Geidumnos , qui omnes sub eorum imperio sunt , quam maximas manus possunt cogunt et de improviso ad Ciceronis hiberna advolant nondum ad eum fama de Tituri morte perlata .
LEAVEBLANK
Huic quoque accidit , quod fuit necesse , ut nonnulli milites , qui lignationis munitionisque causa in silvas discessissent , repentino equitum adventu interciperentur .
LEAVEBLANK
His circumventis magna manu Eburones , Nervii , Aduatuci atque horum omnium socii et clientes legionem oppugnare incipiunt .
LEAVEBLANK
Nostri celeriter ad arma concurrunt , vallum conscendunt .
LEAVEBLANK
Aegre is dies sustentatur , quod omnem spem hostes in celeritate ponebant atque hanc adepti victoriam in perpetuum se fore victores confidebant .
LEAVEBLANK
Mittuntur ad Caesarem confestim ab Cicerone litterae magnis propositis praemiis , si pertulissent : obsessis omnibus viis missi intercipiuntur .
LEAVEBLANK
Noctu ex materia , quam munitionis causa comportaverant , turres admodum CXX excitantur incredibili celeritate ;
LEAVEBLANK
quae deesse operi videbantur , perficiuntur .
LEAVEBLANK
Hostes postero die multo maioribus coactis copiis castra oppugnant , fossam complent .
LEAVEBLANK
Eadem ratione , qua pridie , ab nostris resistitur : hoc idem reliquis deinceps fit diebus .
LEAVEBLANK
Nulla pars nocturni temporis ad laborem intermittitur ;
LEAVEBLANK
non aegris , non vulneratis facultas quietis datur .
LEAVEBLANK
Quaecumque ad proximi diei oppugnationem opus sunt noctu comparantur ;
LEAVEBLANK
multae praeustae sudes , magnus muralium pilorum numerus instituitur ;
LEAVEBLANK
turres contabulantur , pinnae loricaeque ex cratibus attexuntur .
LEAVEBLANK
Ipse Cicero , cum tenuissima valetudine esset , ne nocturnum quidem sibi tempus ad quietem relinquebat , ut ultro militum concursu ac vocibus sibi parcere cogeretur .
LEAVEBLANK
Tunc duces principesque Nerviorum qui aliquem sermonis aditum causamque amicitiae cum Cicerone habebant colloqui sese velle dicunt .
LEAVEBLANK
Facta potestate eadem quae Ambiorix cum Titurio egerat commemorant : omnem esse in armis Galliam ;
LEAVEBLANK
Germanos Rhenum transisse ;
LEAVEBLANK
Caesaris reliquorumque hiberna oppugnari .
LEAVEBLANK
Addunt etiam de Sabini morte : Ambiorigem ostentant fidei faciendae causa .
LEAVEBLANK
Errare eos dicunt , si quidquam ab his praesidi sperent , qui suis rebus diffidant ;
LEAVEBLANK
sese tamen hoc esse in Ciceronem populumque Romanum animo , ut nihil nisi hiberna recusent atque hanc inveterascere consuetudinem nolint : licere illis incolumibus per se ex hibernis discedere et quascumque in partes velint sine metu proficisci .
LEAVEBLANK
Cicero ad haec unum modo respondit : non esse consuetudinem populi Romani accipere ab hoste armato condicionem : si ab armis discedere velint , se adiutore utantur legatosque ad Caesarem mittant ;
LEAVEBLANK
sperare pro eius iustitia , quae petierint , impetraturos .
LEAVEBLANK
Ab hac spe repulsi Nervii vallo pedum IX et fossa pedum XV hiberna cingunt .
LEAVEBLANK
Haec et superiorum annorum consuetudine ab nobis cognoverant et , quosdam de exercitu habebant captivos , ab eis docebantur ;
LEAVEBLANK
sed nulla ferramentorum copia quae esset ad hunc usum idonea , gladiis caespites circumcidere , manibus sagulisque terram exhaurire nitebantur .
LEAVEBLANK
Qua quidem ex re hominum multitudo cognosci potuit : nam minus horis tribus milium pedum XV in circuitu munitionem perfecerunt reliquisque diebus turres ad altitudinem valli , falces testudinesque , quas idem captivi docuerant , parare ac facere coeperunt .
LEAVEBLANK
Septimo oppugnationis die maximo coorto vento ferventes fusili ex argilla glandes fundis et fervefacta iacula in casas , quae more Gallico stramentis erant tectae , iacere coeperunt .
LEAVEBLANK
Hae celeriter ignem comprehenderunt et venti magnitudine in omnem locum castrorum distulerunt .
LEAVEBLANK
Hostes maximo clamore sicuti parta iam atque explorata victoria turres testudinesque agere et scalis vallum ascendere coeperunt .
LEAVEBLANK
At tanta militum virtus atque ea praesentia animi fuit , ut , cum undique flamma torrerentur maximaque telorum multitudine premerentur suaque omnia impedimenta atque omnes fortunas conflagrare intellegerent , non modo demigrandi causa de vallo decederet nemo , sed paene ne respiceret quidem quisquam , ac tum omnes acerrime fortissimeque pugnarent .
LEAVEBLANK
Hic dies nostris longe gravissimus fuit ;
LEAVEBLANK
sed tamen hunc habuit eventum , ut eo die maximus numerus hostium vulneraretur atque interficeretur , ut se sub ipso vallo constipaverant recessumque primis ultimi non dabant .
LEAVEBLANK
Paulum quidem intermissa flamma et quodam loco turri adacta et contingente vallum tertiae cohortis centuriones ex eo , quo stabant , loco recesserunt suosque omnes removerunt , nutu vocibusque hostes , si introire vellent , vocare coeperunt ;
LEAVEBLANK
quorum progredi ausus est nemo .
LEAVEBLANK
Tum ex omni parte lapidibus coniectis deturbati , turrisque succensa est .
LEAVEBLANK
Erant in ea legione fortissimi viri , centuriones , qui primis ordinibus appropinquarent , Titus Pullo et Lucius Vorenus .
LEAVEBLANK
Hi perpetuas inter se controversias habebant , quinam anteferretur , omnibusque annis de locis summis simultatibus contendebant .
LEAVEBLANK
Ex his Pullo , cum acerrime ad munitiones pugnaretur , " Quid dubitas , " inquit , " Vorene ?
LEAVEBLANK
aut quem locum tuae probandae virtutis exspectas ?
LEAVEBLANK
Hic dies de nostris controversiis iudicabit . " ?POSft-lemma=<unknown> cum dixisset , procedit extra munitiones quaque pars hostium confertissma est visa irrumpit .
LEAVEBLANK
Ne Vorenus quidem tum sese vallo continet , sed omnium veritus existimationem subsequitur .
LEAVEBLANK
Mediocri spatio relicto Pullo pilum in hostes immittit atque unum ex multitudine procurrentem traicit ;
LEAVEBLANK
quo percusso et exanimato hunc scutis protegunt , in hostem tela universi coniciunt neque dant regrediendi facultatem .
LEAVEBLANK
Transfigitur scutum Pulloni et verutum in balteo defigitur .
LEAVEBLANK
Avertit hic casus vaginam et gladium educere conanti dextram moratur manum , impeditumque hostes circumsistunt .
LEAVEBLANK
Succurrit inimicus illi Vorenus et laboranti subvenit .
LEAVEBLANK
Ad hunc se confestim a Pullone omnis multitudo convertit : illum veruto arbitrantur occisum .
LEAVEBLANK
Gladio comminus rem gerit Vorenus atque uno interfecto reliquos paulum propellit ;
LEAVEBLANK
dum cupidius instat , in locum deiectus inferiorem concidit .
LEAVEBLANK
Huic rursus circumvento fert subsidium Pullo , atque ambo incolumes compluribus interfectis summa cum laude sese intra munitiones recipiunt .
LEAVEBLANK
Sic fortuna in contentione et certamine utrumque versavit , ut alter alteri inimicus auxilio salutique esset , neque diiudicari posset , uter utri virtute anteferendus videretur .
LEAVEBLANK
Quanto erat in dies gravior atque asperior oppugnatio , et maxime quod magna parte militum confecta vulneribus res ad paucitatem defensorum pervenerat , tanto crebriores litterae nuntiique ad Caesarem mittebantur ;
LEAVEBLANK
quorum pars deprehensa in conspectu nostrorum militum cum cruciatu necabatur .
LEAVEBLANK
Erat unus intus Nervius nomine Vertico , loco natus honesto , qui a prima obsidione ad Ciceronem perfugerat suamque ei fidem praestiterat .
LEAVEBLANK
Hic servo spe libertatis magnisque persuadet praemiis , ut litteras ad Caesarem deferat .
LEAVEBLANK
Has ille in iaculo illigatas effert et Gallus inter Gallos sine ulla suspicione versatus ad Caesarem pervenit .
LEAVEBLANK
Ab eo de periculis Ciceronis legionisque cognoscitur .
LEAVEBLANK
Caesar acceptis litteris hora circiter XI diei statim nuntium in Bellovacos ad M. Crassum quaestorem mittit , cuius hiberna aberant ab eo milia passuum XXV ;
LEAVEBLANK
iubet media nocte legionem proficisci celeriterque ad se venire .
LEAVEBLANK
Exit cum nuntio Crassus .
LEAVEBLANK
Alterum ad Gaium Fabium legatum mittit , ut in Atrebatium fines legionem adducat , qua sibi iter faciendum sciebat .
LEAVEBLANK
Scribit Labieno , si rei publicae commodo facere posset , cum legione ad fines Nerviorum veniat .
LEAVEBLANK
Reliquam partem exercitus , quod paulo aberat longius , non putat exspectandam ;
LEAVEBLANK
equites circiter quadringentos ex proximis hibernis colligit .
LEAVEBLANK
Hora circiter tertia ab antecursoribus de Crassi adventu certior factus eo die milia passuum XX procedit .
LEAVEBLANK
Crassum Samarobrivae praeficit legionemque attribuit , quod ibi impedimenta exercitus , obsides civitatum , litteras publicas frumentumque omne quod eo tolerandae hiemis causa devexerat relinquebat .
LEAVEBLANK
Fabius , ut imperatum erat , non ita multum moratus in itinere cum legione occurrit .
LEAVEBLANK
Labienus interitu Sabini et caede cohortium cognita , cum omnes ad eum Treverorum copiae venissent , veritus , si ex hibernis fugae similem profectionem fecisset , ut hostium impetum sustinere posset , praesertim quos recenti victoria efferri sciret , litteras Caesari remittit , quanto cum periculo legionem ex hibernis educturus esset ;
LEAVEBLANK
rem gestam in Eburonibus perscribit ;
LEAVEBLANK
docet omnes equitatus peditatusque copias Treverorum tria milia passuum longe ab suis castris consedisse .
LEAVEBLANK
Caesar consilio eius probato , etsi opinione trium legionum deiectus ad duas redierat , tamen unum communis salutis auxilium in celeritate ponebat .
LEAVEBLANK
Venit magnis itineribus in Nerviorum fines .
LEAVEBLANK
Ibi ex captivis cognoscit , quae apud Ciceronem gerantur , quantoque in periculo res sit .
LEAVEBLANK
Tum cuidam ex equitibus Gallis magnis praemiis persuadet uti ad Ciceronem epistolam deferat .
LEAVEBLANK
Hanc Graecis conscriptam litteris mittit , ne intercepta epistola nostra ab hostibus consilia cognoscantur .
LEAVEBLANK
Si adire non possit , monet ut tragulam cum epistola ad amentum deligata intra munitionem castrorum abiciat .
LEAVEBLANK
In litteris scribit se cum legionibus profectum celeriter adfore ;
LEAVEBLANK
hortatur ut pristinam virtutem retineat .
LEAVEBLANK
Gallus periculum veritus , ut erat praeceptum , tragulam mittit .
LEAVEBLANK
Haec casu ad turrim adhaesit neque ab nostris biduo animadversa tertio die a quodam milite conspicitur , dempta ad Ciceronem defertur .
LEAVEBLANK
Ille perlectam in conventu militum recitat maximaque omnes laetitia adficit .
LEAVEBLANK
Tum fumi incendiorum procul videbantur ;
LEAVEBLANK
quae res omnem dubitationem adventus legionum expulit .
LEAVEBLANK
Galli re cognita per exploratores obsidionem relinquunt , ad Caesarem omnibus copiis contendunt .
LEAVEBLANK
Hae erant armata circiter milia LX .
LEAVEBLANK
Cicero data facultate Gallum ab eodem Verticone , quem supra demonstravimus , repetit , qui litteras ad Caesarem deferat ;
LEAVEBLANK
hunc admonet , iter caute diligenterque faciat : perscribit in litteris hostes ab se discessisse omnemque ad eum multitudinem convertisse .
LEAVEBLANK
Quibus litteris circiter media nocte Caesar adlatis suos facit certiores eosque ad dimicandum animo confirmat .
LEAVEBLANK
Postero die luce prima movet castra et circiter milia passuum quattuor progressus trans vallem et rivum multitudinem hostium conspicatur .
LEAVEBLANK
Erat magni periculi res tantulis copiis iniquo loco dimicare ;
LEAVEBLANK
tum , quoniam obsidione liberatum Ciceronem sciebat , aequo animo remittendum de celeritate existimabat : consedit et quam aequissimo loco potest castra communit atque haec , etsi erant exigua per se vix hominum milium septem praesertim nullis cum impedimentis , tamen angustiis viarum quam maxime potest contrahit , eo consilio , ut in summam contemptionem hostibus veniat .
LEAVEBLANK
Interim speculatoribus in omnes partes dimissis explorat quo commodissime itinere vallem transire possit .
LEAVEBLANK
Eo die parvulis equestribus proeliis ad aquam factis utrique sese suo loco continent : Galli , quod ampliores copias , quae nondum convenerant , exspectabant ;
LEAVEBLANK
Caesar , si forte timoris simulatione hostes in suum locum elicere posset , ut citra vallem pro castris proelio contenderet , si id efficere non posset , ut exploratis itineribus minore cum periculo vallem rivumque transiret .
LEAVEBLANK
Prima luce hostium equitatus ad castra accedit proeliumque cum nostris equitibus committit .
LEAVEBLANK
Caesar consulto equites cedere seque in castra recipere iubet , simul ex omnibus partibus castra altiore vallo muniri portasque obstrui atque in his administrandis rebus quam maxime concursari et cum simulatione agi timoris iubet .
LEAVEBLANK
Quibus omnibus rebus hostes invitati copias traducunt aciemque iniquo loco constituunt , nostris vero etiam de vallo deductis propius accedunt et tela intra munitionem ex omnibus partibus coniciunt praeconibusque circummissis pronuntiari iubent , seu quis Gallus seu Romanus velit ante horam tertiam ad se transire , sine periculo licere ;
LEAVEBLANK
post id tempus non fore potestatem : ac sic nostros contempserunt , ut obstructis in speciem portis singulis ordinibus caespitum , quod ea non posse introrumpere videbantur , alii vallum manu scindere , alii fossas complere inciperent .
LEAVEBLANK
Tum Caesar omnibus portis eruptione facta equitatuque emisso celeriter hostes in fugam dat , sic uti omnino pugnandi causa resisteret nemo , magnumque ex eis numerum occidit atque omnes armis exuit .
LEAVEBLANK
Longius prosequi veritus , quod silvae paludesque intercedebant neque etiam parvulo detrimento illorum locum relinqui videbat , omnibus suis incolumibus copiis eodem die ad Ciceronem pervenit .
LEAVEBLANK
Institutas turres , testudines munitionesque hostium admiratur ;
LEAVEBLANK
legione producta cognoscit non decimum quemque esse reliquum militem sine vulnere : ex his omnibus iudicat rebus , quanto cum periculo et quanta cum virtute res sint administratae .
LEAVEBLANK
Ciceronem pro eius merito legionemque collaudat ;
LEAVEBLANK
centuriones singillatim tribunosque militum appellat , quorum egregiam fuisse virtutem testimonio Ciceronis cognoverat .
LEAVEBLANK
De casu Sabini et Cottae certius ex captivis cognoscit .
LEAVEBLANK
Postero die contione habita rem gestam proponit , milites consolatur et confirmat : quod detrimentum culpa et temeritate legati sit acceptum , hoc aequiore animo ferendum docet , quod beneficio deorum immortalium et virtute eorum expiato incommodo neque hostibus diutina laetatio neque ipsis longior dolor relinquatur .
LEAVEBLANK
Interim ad Labienum per Remos incredibili celeritate de victoria Caesaris fama perfertur , ut , cum ab hibernis Ciceronis milia passuum abesset circiter LX , eoque post horam nonam diei Caesar pervenisset , ante mediam noctem ad portas castrorum clamor oreretur , quo clamore significatio victoriae gratulatioque ab Remis Labieno fieret .
LEAVEBLANK
Hac fama ad Treveros perlata Indutiomarus , qui postero die castra Labieni oppugnare decreverat , noctu profugit copiasque omnes in Treveros reducit .
LEAVEBLANK
Caesar Fabium cum sua legione remittit in hiberna , ipse cum tribus legionibus circum Samarobrivam trinis hibernis hiemare constituit et , quod tanti motus Galliae exstiterant , totam hiemem ipse ad exercitum manere decrevit .
LEAVEBLANK
Nam illo incommodo de Sabini morte perlato omnes fere Galliae civitates de bello consultabant , nuntios legationesque in omnes partes dimittebant et quid reliqui consili caperent atque unde initium belli fieret explorabant nocturnaque in locis desertis concilia habebant .
LEAVEBLANK
Neque ullum fere totius hiemis tempus sine sollicitudine Caesaris intercessit , quin aliquem de consiliis ac motu Gallorum nuntium acciperet .
LEAVEBLANK
In his ab Lucio Roscio , quem legioni tertiae decimae praefecerat , certior factus est magnas Gallorum copias earum civitatum , quae Armoricae appellantur , oppugnandi sui causa convenisse neque longius milia passuum octo ab hibernis suis afuisse , sed nuntio allato de victoria Caesaris discessisse , adeo ut fugae similis discessus videretur .
LEAVEBLANK
At Caesar principibus cuiusque civitatis ad se evocatis alias territando , cum se scire quae fierent denuntiaret , alias cohortando magnam partem Galliae in officio tenuit .
LEAVEBLANK
Tamen Senones , quae est civitas in primis firma et magnae inter Gallos auctoritatis , Cavarinum , quem Caesar apud eos regem constituerat , cuius frater Moritasgus adventu in Galliam Caesaris cuiusque maiores regnum obtinuerant , interficere publico consilio conati , cum ille praesensisset ac profugisset , usque ad fines insecuti regno domoque expulerunt et , missis ad Caesarem satisfaciendi causa legatis , cum is omnem ad se senatum venire iussisset , dicto audientes non fuerunt .
LEAVEBLANK
Ac tantum apud homines barbaros valuit esse aliquos repertos principes inferendi belli tantamque omnibus voluntatum commutationem attulit , ut praeter Aeduos et Remos , quos praecipuo semper honore Caesar habuit , alteros pro vetere ac perpetua erga populum Romanum fide , alteros pro recentibus Gallici belli officiis , nulla fere civitas fuerit non suspecta nobis .
LEAVEBLANK
Idque adeo haud scio mirandumne sit , cum compluribus aliis de causis , tum maxime quod ei , qui virtute belli omnibus gentibus praeferebantur , tantum se eius opinionis deperdidisse ut a populo Romano imperia perferrent gravissime dolebant .
LEAVEBLANK
Treveri vero atque Indutiomarus totius hiemis nullum tempus intermiserunt , quin trans Rhenum legatos mitterent , civitates sollicitarent , pecunias pollicerentur , magna parte exercitus nostri interfecta multo minorem superesse dicerent partem .
LEAVEBLANK
Neque tamen ulli civitati Germanorum persuaderi potuit , ut Rhenum transiret , cum se bis expertos dicerent , Ariovisti bello et Tencterorum transitu : non esse amplius fortunam temptaturos .
LEAVEBLANK
Hac spe lapsus Indutiomarus nihilo minus copias cogere , exercere , a finitimis equos parare , exules damnatosque tota Gallia magnis praemiis ad se allicere coepit .
LEAVEBLANK
Ac tantam sibi iam his rebus in Gallia auctoritatem comparaverat ut undique ad eum legationes concurrerent , gratiam atque amicitiam publice privatimque peterent .
LEAVEBLANK
Vbi intellexit ultro ad se veniri , altera ex parte Senones Carnutesque conscientia facinoris instigari , altera Nervios Aduatucosque bellum Romanis parare , neque sibi voluntariorum copias defore , si ex finibus suis progredi coepisset , armatum concilium indicit .
LEAVEBLANK
Hoc more Gallorum est initium belli , quo lege communi omnes puberes armati convenire consuerunt ;
LEAVEBLANK
qui ex eis novissimus convenit , in conspectu multitudinis omnibus cruciatibus affectus necatur .
LEAVEBLANK
In eo concilio Cingetorigem , alterius principem factionis , generum suum , quem supra demonstravimus Caesaris secutum fidem ab eo non discessisse , hostem iudicat bonaque eius publicat .
LEAVEBLANK
His rebus confectis , in concilio pronuntiat arcessitum se a Senonibus et Carnutibus aliisque compluribus Galliae civitatibus ;
LEAVEBLANK
huc iturum per fines Remorum eorumque agros popula turum ac , priusquam id faciat , castra Labieni oppugnaturum .
LEAVEBLANK
Quae fieri velit praecipit .
LEAVEBLANK
Labienus , cum et loci natura et manu munitissumis castris sese teneret , de suo ac legionis periculo nihil timebat ;
LEAVEBLANK
ne quam occasionem rei bene gerendae dimitteret , cogitabat .
LEAVEBLANK
Itaque a Cingetorige atque eius propinquis oratione Indutiomari cognita , quam in concilio habuerat , nuntios mittit ad finitimas civitates equitesque undique evocat : his certum diem conveniendi dicit .
LEAVEBLANK
Interim prope cotidie cum omni equitatu Indutiomarus sub castris eius vagabatur , alias ut situm castrorum cognosceret , alias colloquendi aut territandi causa : equites plerumque omnes tela intra vallum coniciebant .
LEAVEBLANK
Labienus suos intra munitionem continebat timorisque opinionem , quibuscumque poterat rebus , augebat .
LEAVEBLANK
Cum maiore in dies contemptione Indutiomarus ad castra accederet , nocte una intromissis equitibus omnium finitimarum civitatum quos arcessendos curaverat , tanta diligentia omnes suos custodiis intra castra continuit , ut nulla ratione ea res enuntiari aut ad Treveros perferri posset .
LEAVEBLANK
Interim ex consuetudine cotidiana Indutiomarus ad castra accedit atque ibi magnam partem diei consumit ;
LEAVEBLANK
equites tela coniciunt et magna cum contumelia verborum nostros ad pugnam evocant .
LEAVEBLANK
Nullo ab nostris dato responso , ubi visum est , sub vesperum dispersi ac dissipati discedunt .
LEAVEBLANK
Subito Labienus duabus portis omnem equitatum emittit ;
LEAVEBLANK
praecipit atque interdicit , proterritis hostibus atque in fugam coniectis ( quod fore , sicut accidit , videbat ) unum omnes peterent Indutiomarum , neu quis quem prius vulneret , quam illum interfectum viderit , quod mora reliquorum spatium nactum illum effugere nolebat ;
LEAVEBLANK
magna proponit eis qui occiderint praemia ;
LEAVEBLANK
summittit cohortes equitibus subsidio .
LEAVEBLANK
Comprobat hominis consilium fortuna , et cum unum omnes peterent , in ipso fluminis vado deprehensus Indutiomarus interficitur , caputque eius refertur in castra : redeuntes equites quos possunt consectantur atque occidunt .
LEAVEBLANK
Hac re cognita omnes Eburonum et Nerviorum quae convenerant copiae discedunt , pauloque habuit post id factum Caesar quietiorem Galliam .
LEAVEBLANK
Multis de causis Caesar maiorem Galliae motum exspectans per Marcum Silanum , Gaium Antistium Reginum , Titum Sextium legatos delectum habere instituit .
LEAVEBLANK
Simul ab Gnaeo Pompeio proconsule petit , quoniam ipse ad urbem cum imperio rei publicae causa remaneret , quos ex Cisalpina Gallia consulis sacramento rogavisset , ad signa convenire et ad se proficisci iuberet , magni interesse etiam in reliquum tempus ad opinionem Galliae existimans tantas videri Italiae facultates ut , si quid esset in bello detrimenti acceptum , non modo id brevi tempore sarciri , sed etiam maioribus augeri copiis posset .
LEAVEBLANK
Quod cum Pompeius et rei publicae et amicitiae tribuisset , celeriter confecto per suos dilectu tribus ante exactam hiemem et constitutis et adductis legionibus duplicatoque earum cohortium numero , quas cum Quinto Titurio amiserat , et celeritate et copiis docuit , quid populi Romani disciplina atque opes possent .
LEAVEBLANK
Interfecto Indutiomaro , ut docuimus , ad eius propinquos a Treveris imperium defertur .
LEAVEBLANK
Illi finitimos Germanos sollicitare et pecuniam polliceri non desistunt .
LEAVEBLANK
Cum ab proximis impetrare non possent , ulteriores temptant .
LEAVEBLANK
Inventis nonnullis civitatibus iureiurando inter se confirmant obsidibusque de pecunia cavent : Ambiorigem sibi societate et foedere adiungunt .
LEAVEBLANK
Quibus rebus cognitis Caesar , cum undique bellum parari videret , Nervios , Aduatucos ac Menapios adiunctis Cisrhenanis omnibus Germanis esse in armis , Senones ad imperatum non venire et cum Carnutibus finitimisque civitatibus consilia communicare , a Treveris Germanos crebris legationibus sollicitari , maturius sibi de bello cogitandum putavit .
LEAVEBLANK
Itaque nondum hieme confecta proximis quattuor coactis legionibus de improviso in fines Nerviorum contendit et , priusquam illi aut convenire aut profugere possent , magno pecoris atque hominum numero capto atque ea praeda militibus concessa vastatisque agris in deditionem venire atque obsides sibi dare coegit .
LEAVEBLANK
Eo celeriter confecto negotio rursus in hiberna legiones reduxit .
LEAVEBLANK
Concilio Galliae primo vere , ut instituerat , indicto , cum reliqui praeter Senones , Carnutes Treverosque venissent , initium belli ac defectionis hoc esse arbitratus , ut omnia postponere videretur , concilium Lutetiam Parisiorum transfert .
LEAVEBLANK
Confines erant hi Senonibus civitatemque patrum memoria coniunxerant , sed ab hoc consilio afuisse existimabantur .
LEAVEBLANK
Hac re pro suggestu pronuntiata eodem die cum legionibus in Senones proficiscitur magnisque itineribus eo pervenit .
LEAVEBLANK
Cognito eius adventu Acco , qui princeps eius consili fuerat , iubet in oppida multitudinem convenire .
LEAVEBLANK
Conantibus , priusquam id effici posset , adesse Romanos nuntiatur .
LEAVEBLANK
Necessario sententia desistunt legatosque deprecandi causa ad Caesarem mittunt : adeunt per Aeduos , quorum antiquitus erat in fide civitas .
LEAVEBLANK
Libenter Caesar petentibus Aeduis dat veniam excusationemque accipit , quod aestivum tempus instantis belli , non quaestionis esse arbitrabatur .
LEAVEBLANK
Obsidibus imperatis centum hos Aeduis custodiendos tradit .
LEAVEBLANK
Eodem Carnutes legatos obsidesque mittunt usi deprecatoribus Remis , quorum erant in clientela : eadem ferunt responsa .
LEAVEBLANK
Peragit concilium Caesar equitesque imperat civitatibus .
LEAVEBLANK
Hac parte Galliae pacata totus et mente et animo in bellum Treverorum et Ambiorigis insistit .
LEAVEBLANK
Cavarinum cum equitatu Senonum secum proficisci iubet , ne quis aut ex huius iracundia aut ex eo , quod meruerat , odio civitatis motus exsistat .
LEAVEBLANK
His rebus constitutis , quod pro explorato habebat Ambiorigem proelio non esse concertaturum , reliqua eius consilia animo circumspiciebat .
LEAVEBLANK
Erant Menapii propinqui Eburonum finibus , perpetuis paludibus silvisque muniti , qui uni ex Gallia de pace ad Caesarem legatos numquam miserant .
LEAVEBLANK
Cum his esse hospitium Ambiorigi sciebat ;
LEAVEBLANK
item per Treveros venisse Germanis in amicitiam cognoverat .
LEAVEBLANK
Haec prius illi detrahenda auxilia existimabat quam ipsum bello lacesseret , ne desperata salute aut se in Menapios abderet aut cum Transrhenanis congredi cogeretur .
LEAVEBLANK
Hoc inito consilio totius exercitus impedimenta ad Labienum in Treveros mittit duasque legiones ad eum proficisci iubet ;
LEAVEBLANK
ipse cum legionibus expeditis quinque in Menapios proficiscitur .
LEAVEBLANK
Illi nulla coacta manu loci praesidio freti in silvas paludesque confugiunt suaque eodem conferunt .
LEAVEBLANK
Caesar partitis copiis cum Gaio Fabio legato et Marco Crasso quaestore celeriterque effectis pontibus adit tripertito , aedificia vicosque incendit , magno pecoris atque hominum numero potitur .
LEAVEBLANK
Quibus rebus coacti Menapii legatos ad eum pacis petendae causa mittunt .
LEAVEBLANK
Ille obsidibus acceptis hostium se habiturum numero confirmat , si aut Ambiorigem aut eius legatos finibus suis recepissent .
LEAVEBLANK
His confirmatis rebus Commium Atrebatem cum equitatu custodis loco in Menapiis relinquit ;
LEAVEBLANK
ipse in Treveros proficiscitur .
LEAVEBLANK
Dum haec a Caesare geruntur , Treveri magnis coactis peditatus equitatusque copiis Labienum cum una legione , quae in eorum finibus hiemaverat , adoriri parabant .
LEAVEBLANK
Iamque ab eo non longius bidui via aberant , cum duas venisse legiones missu Caesaris cognoscunt .
LEAVEBLANK
Positis castris a milibus passuum XV auxilia Germanorum exspectare constituunt .
LEAVEBLANK
Labienus hostium cognito consilio sperans temeritate eorum fore aliquam dimicandi facultatem praesidio quinque cohortium impedimentis relicto cum viginti quinque cohortibus magnoque equitatu contra hostem proficiscitur et mille passuum intermisso spatio castra communit .
LEAVEBLANK
Erat inter Labienum atque hostem difficili transitu flumen ripisque praeruptis .
LEAVEBLANK
Hoc neque ipse transire habebat in animo neque hostes transituros existimabat .
LEAVEBLANK
Augebatur auxiliorum cotidie spes .
LEAVEBLANK
Loquitur in concilio palam , quoniam Germani appropinquare dicantur , sese suas exercitusque fortunas in dubium non devocaturum et postero die prima luce castra moturum .
LEAVEBLANK
Celeriter haec ad hostes deferuntur , ut ex magno Gallorum equitum numero nonnullos Gallicis rebus favere natura cogebat .
LEAVEBLANK
Labienus noctu tribunis militum primisque ordinibus convocatis , quid sui sit consili proponit et , quo facilius hostibus timoris det suspicionem , maiore strepitu et tumultu , quam populi Romani fert consuetudo castra moveri iubet .
LEAVEBLANK
His rebus fugae similem profectionem effecit .
LEAVEBLANK
Haec quoque per exploratores ante lucem in tanta propinquitate castrorum ad hostes deferuntur .
LEAVEBLANK
Vix agmen novissimum extra munitiones processerat , cum Galli cohortati inter se , ne speratam praedam ex manibus dimitterent -- longum esse perterritis Romanis Germanorum auxilium exspectare , neque suam pati dignitatem ut tantis copiis tam exiguam manum praesertim fugientem atque impeditam adoriri non audeant -- flumen transire et iniquo loco committere proelium non dubitant .
LEAVEBLANK
Quae fore suspicatus Labienus , ut omnes citra flumen eliceret , eadem usus simulatione itineris placide progrediebatur .
LEAVEBLANK
Tum praemissis paulum impedimentis atque in tumulo quodam collocatis " Habetis , " inquit , " milites , quam petistis facultatem : hostem impedito atque iniquo loco tenetis : praestate eandem nobis ducibus virtutem , quam saepe numero imperatori praestitistis , atque illum adesse et haec coram cernere existimate . "
LEAVEBLANK
Simul signa ad hostem converti aciemque dirigi iubet , et paucis turmis praesidio ad impedimenta dimissis reliquos equites ad latera disponit .
LEAVEBLANK
Celeriter nostri clamore sublato pila in hostes immittunt .
LEAVEBLANK
Illi , ubi praeter spem quos fugere credebant infestis signis ad se ire viderunt , impetum modo ferre non potuerunt ac primo concursu in fugam coniecti proximas silvas petierunt .
LEAVEBLANK
Quos Labienus equitatu consectatus , magno numero interfecto , compluribus captis , paucis post diebus civitatem recepit .
LEAVEBLANK
Nam Germani qui auxilio veniebant percepta Treverorum fuga sese domum receperunt .
LEAVEBLANK
Cum his propinqui Indutiomari , qui defectionis auctores fuerant , comitati eos ex civitate excesserunt .
LEAVEBLANK
Cingetorigi , quem ab initio permansisse in officio demonstravimus , principatus atque imperium est traditum .
LEAVEBLANK
Caesar , postquam ex Menapiis in Treveros venit , duabus de causis Rhenum transire constituit ;
LEAVEBLANK
quarum una erat , quod auxilia contra se Treveris miserant , altera , ne ad eos Ambiorix receptum haberet .
LEAVEBLANK
His constitutis rebus paulum supra eum locum quo ante exercitum traduxerat facere pontem instituit .
LEAVEBLANK
Nota atque instituta ratione magno militum studio paucis diebus opus efficitur .
LEAVEBLANK
Firmo in Treveris ad pontem praesidio relicto , ne quis ab his subito motus oreretur , reliquas copias equitatumque traducit .
LEAVEBLANK
Vbii , qui ante obsides dederant atque in deditionem venerant , purgandi sui causa ad eum legatos mittunt , qui doceant neque auxilia ex sua civitate in Treveros missa neque ab se fidem laesam : petunt atque orant ut sibi parcat , ne communi odio Germanorum innocentes pro nocentibus poenas pendant ;
LEAVEBLANK
si amplius obsidum vellet , dare pollicentur .
LEAVEBLANK
Cognita Caesar causa reperit ab Suebis auxilia missa esse ;
LEAVEBLANK
Vbiorum satisfactionem accipit , aditus viasque in Suebos perquirit .
LEAVEBLANK
Interim paucis post diebus fit ab Vbiis certior Suebos omnes in unum locum copias cogere atque eis nationibus quae sub eorum sint imperio denuntiare , ut auxilia peditatus equitatusque mittant .
LEAVEBLANK
His cognitis rebus rem frumentariam providet , castris idoneum locum deligit ;
LEAVEBLANK
Vbiis imperat ut pecora deducant suaque omnia ex agris in oppida conferant , sperans barbaros atque imperitos homines inopia cibariorum adductos ad iniquam pugnandi condicionem posse deduci ;
LEAVEBLANK
mandat , ut crebros exploratores in Suebos mittant quaeque apud eos gerantur cognoscant .
LEAVEBLANK
Illi imperata faciunt et paucis diebus intermissis referunt : Suebos omnes , posteaquam certiores nuntii de exercitu Romanorum venerint , cum omnibus suis sociorumque copiis , quas coegissent , penitus ad extremos fines se recepisse : silvam esse ibi infinita magnitudine , quae appellatur Bacenis ;
LEAVEBLANK
hanc longe introrsus pertinere et pro nativo muro obiectam Cheruscos ab Suebis Suebosque ab Cheruscis iniuriis incursionibusque prohibere : ad eius initium silvae Suebos adventum Romanorum exspectare constituisse .
LEAVEBLANK
Quoniam ad hunc locum perventum est , non alienum esse videtur de Galliae Germaniaeque moribus et quo differant hae nationes inter sese proponere .
LEAVEBLANK
In Gallia non solum in omnibus civitatibus atque in omnibus pagis partibusque , sed paene etiam in singulis domibus factiones sunt , earumque factionum principes sunt qui summam auctoritatem eorum iudicio habere existimantur , quorum ad arbitrium iudiciumque summa omnium rerum consiliorumque redeat .
LEAVEBLANK
Itaque eius rei causa antiquitus institutum videtur , ne quis ex plebe contra potentiorem auxili egeret : suos enim quisque opprimi et circumveniri non patitur , neque , aliter si faciat , ullam inter suos habet auctoritatem .
LEAVEBLANK
Haec eadem ratio est in summa totius Galliae : namque omnes civitates in partes divisae sunt duas .
LEAVEBLANK
Cum Caesar in Galliam venit , alterius factionis principes erant Aedui , alterius Sequani .
LEAVEBLANK
Hi cum per se minus valerent , quod summa auctoritas antiquitus erat in Aeduis magnaeque eorum erant clientelae , Germanos atque Ariovistum sibi adiunxerant eosque ad se magnis iacturis pollicitationibusque perduxerant .
LEAVEBLANK
Proeliis vero compluribus factis secundis atque omni nobilitate Aeduorum interfecta tantum potentia antecesserant , ut magnam partem clientium ab Aeduis ad se traducerent obsidesque ab eis principum filios acciperent et publice iurare cogerent nihil se contra Sequanos consili inituros et partem finitimi agri per vim occupatam possiderent Galliaeque totius principatum obtinerent .
LEAVEBLANK
Qua necessitate adductus Diviciacus auxili petendi causa Romam ad senatum profectus infecta re redierat .
LEAVEBLANK
Adventu Caesaris facta commutatione rerum , obsidibus Aeduis redditis , veteribus clientelis restitutis , novis per Caesarem comparatis , quod hi , qui se ad eorum amicitiam adgregaverant , meliore condicione atque aequiore imperio se uti videbant , reliquis rebus eorum gratia dignitateque amplificata Sequani principatum dimiserant .
LEAVEBLANK
In eorum locum Remi successerant : quos quod adaequare apud Caesarem gratia intellegebatur , ei , qui propter veteres inimicitias nullo modo cum Aeduis coniungi poterant , se Remis in clientelam dicabant .
LEAVEBLANK
Hos illi diligenter tuebantur : ita et novam et repente collectam auctoritatem tenebant .
LEAVEBLANK
Eo tum statu res erat , ut longe principes haberentur Aedui , secundum locum dignitatis Remi obtinerent .
LEAVEBLANK
In omni Gallia eorum hominum , qui aliquo sunt numero atque honore , genera sunt duo .
LEAVEBLANK
Nam plebes paene servorum habetur loco , quae nihil audet per se , nullo adhibetur consilio .
LEAVEBLANK
Plerique , cum aut aere alieno aut magnitudine tributorum aut iniuria potentiorum premuntur , sese in servitutem dicant nobilibus : in hos eadem omnia sunt iura , quae dominis in servos .
LEAVEBLANK
Sed de his duobus generibus alterum est druidum , alterum equitum .
LEAVEBLANK
Illi rebus divinis intersunt , sacrificia publica ac privata procurant , religiones interpretantur : ad hos magnus adulescentium numerus disciplinae causa concurrit , magnoque hi sunt apud eos honore .
LEAVEBLANK
Nam fere de omnibus controversiis publicis privatisque constituunt , et , si quod est admissum facinus , si caedes facta , si de hereditate , de finibus controversia est , idem decernunt , praemia poenasque constituunt ;
LEAVEBLANK
si qui aut privatus aut populus eorum decreto non stetit , sacrificiis interdicunt .
LEAVEBLANK
Haec poena apud eos est gravissima .
LEAVEBLANK
Quibus ita est interdictum , hi numero impiorum ac sceleratorum habentur , his omnes decedunt , aditum sermonemque defugiunt , ne quid ex contagione incommodi accipiant , neque his petentibus ius redditur neque honos ullus communicatur .
LEAVEBLANK
His autem omnibus druidibus praeest unus , qui summam inter eos habet auctoritatem .
LEAVEBLANK
Hoc mortuo aut si qui ex reliquis excellit dignitate succedit , aut , si sunt plures pares , suffragio druidum , nonnumquam etiam armis de principatu contendunt .
LEAVEBLANK
hi certo anni tempore in finibus Carnutum , quae regio totius Galliae media habetur , considunt in loco consecrato .
LEAVEBLANK
Huc omnes undique , qui controversias habent , conveniunt eorumque decretis iudiciisque parent .
LEAVEBLANK
Disciplina in Britannia reperta atque inde in Galliam translata esse existimatur , et nunc , qui diligentius eam rem cognoscere volunt , plerumque illo discendi causa proficiscuntur .
LEAVEBLANK
Druides a bello abesse consuerunt neque tributa una cum reliquis pendunt ;
LEAVEBLANK
militiae vacationem omniumque rerum habent immunitatem .
LEAVEBLANK
Tantis excitati praemiis et sua sponte multi in disciplinam conveniunt et a parentibus propinquisque mittuntur .
LEAVEBLANK
Magnum ibi numerum versuum ediscere dicuntur .
LEAVEBLANK
Itaque annos nonnulli vicenos in disciplina permanent .
LEAVEBLANK
Neque fas esse existimant ea litteris mandare , cum in reliquis fere rebus , publicis privatisque rationibus Graecis litteris utantur .
LEAVEBLANK
Id mihi duabus de causis instituisse videntur , quod neque in vulgum disciplinam efferri velint neque eos , qui discunt , litteris confisos minus memoriae studere : quod fere plerisque accidit , ut praesidio litterarum diligentiam in perdiscendo ac memoriam remittant .
LEAVEBLANK
In primis hoc volunt persuadere , non interire animas , sed ab aliis post mortem transire ad alios , atque hoc maxime ad virtutem excitari putant metu mortis neglecto .
LEAVEBLANK
Multa praeterea de sideribus atque eorum motu , de mundi ac terrarum magnitudine , de rerum natura , de deorum immortalium vi ac potestate disputant et iuventuti tradunt .
LEAVEBLANK
Alterum genus est equitum .
LEAVEBLANK
Hi , cum est usus atque aliquod bellum incidit ( quod fere ante Caesaris adventum quotannis accidere solebat , uti aut ipsi iniurias inferrent aut illatas propulsarent ) , omnes in bello versantur , atque eorum ut quisque est genere copiisque amplissimus , ita plurimos circum se ambactos clientesque habet .
LEAVEBLANK
Hanc unam gratiam potentiamque noverunt .
LEAVEBLANK
Natio est omnis Gallorum admodum dedita religionibus , atque ob eam causam , qui sunt adfecti gravioribus morbis quique in proeliis periculisque versantur , aut pro victimis homines immolant aut se immolaturos vovent administrisque ad ea sacrificia druidibus utuntur , quod , pro vita hominis nisi hominis vita reddatur , non posse deorum immortalium numen placari arbitrantur , publiceque eiusdem generis habent instituta sacrificia .
LEAVEBLANK
Alii immani magnitudine simulacra habent , quorum contexta viminibus membra vivis hominibus complent ;
LEAVEBLANK
quibus succensis circumventi flamma exanimantur homines .
LEAVEBLANK
Supplicia eorum qui in furto aut in latrocinio aut aliqua noxia sint comprehensi gratiora dis immortalibus esse arbitrantur ;
LEAVEBLANK
sed , cum eius generis copia defecit , etiam ad innocentium supplicia descendunt .
LEAVEBLANK
Deum maxime Mercurium colunt .
LEAVEBLANK
Huius sunt plurima simulacra : hunc omnium inventorem artium ferunt , hunc viarum atque itinerum ducem , hunc ad quaestus pecuniae mercaturasque habere vim maximam arbitrantur .
LEAVEBLANK
Post hunc Apollinem et Martem et Iovem et Minervam .
LEAVEBLANK
De his eandem fere , quam reliquae gentes , habent opinionem : Apollinem morbos depellere , Minervam operum atque artificiorum initia tradere , Iovem imperium caelestium tenere , Martem bella regere .
LEAVEBLANK
Huic , cum proelio dimicare constituerunt , ea quae bello ceperint plerumque devovent : cum superaverunt , animalia capta immolant reliquasque res in unum locum conferunt .
LEAVEBLANK
Multis in civitatibus harum rerum exstructos tumulos locis consecratis conspicari licet ;
LEAVEBLANK
neque saepe accidit , ut neglecta quispiam religione aut capta apud se occultare aut posita tollere auderet , gravissimumque ei rei supplicium cum cruciatu constitutum est .
LEAVEBLANK
Galli se omnes ab Dite patre prognatos praedicant idque ab druidibus proditum dicunt .
LEAVEBLANK
Ob eam causam spatia omnis temporis non numero dierum sed noctium finiunt ;
LEAVEBLANK
dies natales et mensum et annorum initia sic observant ut noctem dies subsequatur .
LEAVEBLANK
In reliquis vitae institutis hoc fere ab reliquis differunt , quod suos liberos , nisi cum adoleverunt , ut munus militiae sustinere possint , palam ad se adire non patiuntur filiumque puerili aetate in publico in conspectu patris adsistere turpe ducunt .
LEAVEBLANK
Viri , quantas pecunias ab uxoribus dotis nomine acceperunt , tantas ex suis bonis aestimatione facta cum dotibus communicant .
LEAVEBLANK
Huius omnis pecuniae coniunctim ratio habetur fructusque servantur : uter eorum vita superarit , ad eum pars utriusque cum fructibus superiorum temporum pervenit .
LEAVEBLANK
Viri in uxores , sicuti in liberos , vitae necisque habent potestatem ;
LEAVEBLANK
et cum paterfamiliae illustriore loco natus decessit , eius propinqui conveniunt et , de morte si res in suspicionem venit , de uxoribus in servilem modum quaestionem habent et , si compertum est , igni atque omnibus tormentis excruciatas interficiunt .
LEAVEBLANK
Funera sunt pro cultu Gallorum magnifica et sumptuosa ;
LEAVEBLANK
omniaque quae vivis cordi fuisse arbitrantur in ignem inferunt , etiam animalia , ac paulo supra hanc memoriam servi et clientes , quos ab eis dilectos esse constabat , iustis funeribus confectis una cremabantur .
LEAVEBLANK
Quae civitates commodius suam rem publicam administrare existimantur , habent legibus sanctum , si quis quid de re publica a finitimis rumore aut fama acceperit , uti ad magistratum deferat neve cum quo alio communicet , quod saepe homines temerarios atque imperitos falsis rumoribus terreri et ad facinus impelli et de summis rebus consilium capere cognitum est .
LEAVEBLANK
Magistratus quae visa sunt occultant quaeque esse ex usu iudicaverunt multitudini produnt .
LEAVEBLANK
De re publica nisi per concilium loqui non conceditur .
LEAVEBLANK
Germani multum ab hac consuetudine differunt .
LEAVEBLANK
Nam neque druides habent , qui rebus divinis praesint , neque sacrificiis student .
LEAVEBLANK
Deorum numero eos solos ducunt , quos cernunt et quorum aperte opibus iuvantur , Solem et Vulcanum et Lunam , reliquos ne fama quidem acceperunt .
LEAVEBLANK
Vita omnis in venationibus atque in studiis rei militaris consistit : ab parvulis labori ac duritiae student .
LEAVEBLANK
Qui diutissime impuberes permanserunt , maximam inter suos ferunt laudem : hoc ali staturam , ali vires nervosque confirmari putant .
LEAVEBLANK
Intra annum vero vicesimum feminae notitiam habuisse in turpissimis habent rebus ;
LEAVEBLANK
cuius rei nulla est occultatio , quod et promiscue in fluminibus perluuntur et pellibus aut parvis renonum tegimentis utuntur magna corporis parte nuda .
LEAVEBLANK
Agriculturae non student , maiorque pars eorum victus in lacte , caseo , carne consistit .
LEAVEBLANK
Neque quisquam agri modum certum aut fines habet proprios ;
LEAVEBLANK
sed magistratus ac principes in annos singulos gentibus cognationibusque hominum , qui una coierunt , quantum et quo loco visum est agri attribuunt atque anno post alio transire cogunt .
LEAVEBLANK
Eius rei multas adferunt causas : ne adsidua consuetudine capti studium belli gerendi agricultura commutent ;
LEAVEBLANK
ne latos fines parare studeant , potentioresque humiliores possessionibus expellant ;
LEAVEBLANK
ne accuratius ad frigora atque aestus vitandos aedificent ;
LEAVEBLANK
ne qua oriatur pecuniae cupiditas , qua ex re factiones dissensionesque nascuntur ;
LEAVEBLANK
ut animi aequitate plebem contineant , cum suas quisque opes cum potentissimis aequari videat .
LEAVEBLANK
Civitatibus maxima laus est quam latissime circum se vastatis finibus solitudines habere .
LEAVEBLANK
Hoc proprium virtutis existimant , expulsos agris finitimos cedere , neque quemquam prope audere consistere : simul hoc se fore tutiores arbitrantur repentinae incursionis timore sublato .
LEAVEBLANK
Cum bellum civitas aut inlatum defendit aut infert , magistratus , qui ei bello praesint , ut vitae necisque habeant potestatem , deliguntur .
LEAVEBLANK
In pace nullus est communis magistratus , sed principes regionum atque pagorum inter suos ius dicunt controversiasque minuunt .
LEAVEBLANK
Latrocinia nullam habent infamiam , quae extra fines cuiusque civitatis fiunt , atque ea iuventutis exercendae ac desidiae minuendae causa fieri praedicant .
LEAVEBLANK
Atque ubi quis ex principibus in concilio dixit se ducem fore , qui sequi velint , profiteantur , consurgunt ei qui et causam et hominem probant suumque auxilium pollicentur atque ab multitudine collaudantur : qui ex his secuti non sunt , in desertorum ac proditorum numero ducuntur , omniumque his rerum postea fides derogatur .
LEAVEBLANK
Hospitem violare fas non putant ;
LEAVEBLANK
qui quacumque de causa ad eos venerunt , ab iniuria prohibent , sanctos habent , hisque omnium domus patent victusque communicatur .
LEAVEBLANK
Ac fuit antea tempus , cum Germanos Galli virtute superarent , ultro bella inferrent , propter hominum multitudinem agrique inopiam trans Rhenum colonias mitterent .
LEAVEBLANK
Itaque ea quae fertilissima Germaniae sunt loca circum Hercyniam silvam , quam Eratostheni et quibusdam Graecis fama notam esse video , quam illi Orcyniam appellant , Volcae Tectosages occupaverunt atque ibi consederunt ;
LEAVEBLANK
quae gens ad hoc tempus his sedibus sese continet summamque habet iustitiae et bellicae laudis opinionem .
LEAVEBLANK
Nunc quod in eadem inopia , egestate , patientia qua Germani permanent , eodem victu et cultu corporis utuntur ;
LEAVEBLANK
Gallis autem provinciarum propinquitas et transmarinarum rerum notitia multa ad copiam atque usus largitur , paulatim adsuefacti superari multisque victi proeliis ne se quidem ipsi cum illis virtute comparant .
LEAVEBLANK
Huius Hercyniae silvae , quae supra demonstrata est , latitudo novem dierum iter expedito patet : non enim aliter finiri potest , neque mensuras itinerum noverunt .
LEAVEBLANK
Oritur ab Helvetiorum et Nemetum et Rauracorum finibus rectaque fluminis Danubi regione pertinet ad fines Dacorum et Anartium ;
LEAVEBLANK
hinc se flectit sinistrorsus diversis ab flumine regionibus multarumque gentium fines propter magnitudinem adtingit ;
LEAVEBLANK
neque quisquam est huius Germaniae , qui se aut adisse ad initium eius silvae dicat , cum dierum iter LX processerit , aut , quo ex loco oriatur , acceperit .
LEAVEBLANK
Multaque in ea genera ferarum nasci constat , quae reliquis in locis visa non sint ;
LEAVEBLANK
ex quibus quae maxime differant ab ceteris et memoriae prodenda videantur haec sunt .
LEAVEBLANK
Est bos cervi figura , cuius a media fronte inter aures unum cornu exsistit excelsius magisque directum his , quae nobis nota sunt , cornibus : ab eius summo sicut palmae ramique late diffunduntur .
LEAVEBLANK
Eadem est feminae marisque natura , eadem forma magnitudoque cornuum .
LEAVEBLANK
Sunt item , quae appellantur alces .
LEAVEBLANK
Harum est consimilis capris figura et varietas pellium , sed magnitudine paulo antecedunt mutilaeque sunt cornibus et crura sine nodis articulisque habent neque quietis causa procumbunt neque , si quo adflictae casu conciderunt , erigere sese aut sublevare possunt .
LEAVEBLANK
His sunt arbores pro cubilibus : ad eas se applicant atque ita paulum modo reclinatae quietem capiunt .
LEAVEBLANK
Quarum ex vestigiis cum est animadversum a venatoribus , quo se recipere consuerint , omnes eo loco aut ab radicibus subruunt aut accidunt arbores , tantum ut summa species earum stantium relinquatur .
LEAVEBLANK
Huc cum se consuetudine reclinaverunt , infirmas arbores pondere adfligunt atque una ipsae concidunt .
LEAVEBLANK
Tertium est genus eorum , qui uri appellantur .
LEAVEBLANK
Hi sunt magnitudine paulo infra elephantos , specie et colore et figura tauri .
LEAVEBLANK
Magna vis eorum est et magna velocitas , neque homini neque ferae quam conspexerunt parcunt .
LEAVEBLANK
Hos studiose foveis captos interficiunt .
LEAVEBLANK
Hoc se labore durant adulescentes atque hoc genere venationis exercent , et qui plurimos ex his interfecerunt , relatis in publicum cornibus , quae sint testimonio , magnam ferunt laudem .
LEAVEBLANK
Sed adsuescere ad homines et mansuefieri ne parvuli quidem excepti possunt .
LEAVEBLANK
Amplitudo cornuum et figura et species multum a nostrorum boum cornibus differt .
LEAVEBLANK
Haec studiose conquisita ab labris argento circumcludunt atque in amplissimis epulis pro poculis utuntur .
LEAVEBLANK
Caesar , postquam per Vbios exploratores comperit Suebos sese in silvas recepisse , inopiam frumenti veritus , quod , ut supra demonstravimus , minime omnes Germani agriculturae student , constituit non progredi longius ;
LEAVEBLANK
sed , ne omnino metum reditus sui barbaris tolleret atque ut eorum auxilia tardaret , reducto exercitu partem ultimam pontis , quae ripas Vbiorum contingebat , in longitudinem pedum ducentorum rescindit atque in extremo ponte turrim tabulatorum quattuor constituit praesidiumque cohortium duodecim pontis tuendi causa ponit magnisque eum locum munitionibus firmat .
LEAVEBLANK
Ei loco praesidioque Gaium Volcatium Tullum adulescentem praefecit .
LEAVEBLANK
Ipse , cum maturescere frumenta inciperent , ad bellum Ambiorigis profectus per Arduennam silvam , quae est totius Galliae maxima atque ab ripis Rheni finibusque Treverorum ad Nervios pertinet milibusque amplius quingentis in longitudinem patet , Lucium Minucium Basilum cum omni equitatu praemittit , si quid celeritate itineris atque opportunitate temporis proficere possit ;
LEAVEBLANK
monet , ut ignes in castris fieri prohibeat , ne qua eius adventus procul significatio fiat : sese confestim subsequi dicit .
LEAVEBLANK
Basilus , ut imperatum est , facit .
LEAVEBLANK
Celeriter contraque omnium opinionem confecto itinere multos in agris inopinantes deprehendit : eorum indicio ad ipsum Ambiorigem contendit , quo in loco cum paucis equitibus esse dicebatur .
LEAVEBLANK
Multum cum in omnibus rebus tum in re militari potest fortuna .
LEAVEBLANK
Nam sicut magno accidit casu ut in ipsum incautum etiam atque imparatum incideret , priusque eius adventus ab omnibus videretur , quam fama ac nuntius adferretur : sic magnae fuit fortunae omni militari instrumento , quod circum se habebat , erepto , raedis equisque comprehensis ipsum effugere mortem .
LEAVEBLANK
Sed hoc quoque factum est , quod aedificio circumdato silva , ut sunt fere domicilia Gallorum , qui vitandi aestus causa plerumque silvarum atque fluminum petunt propinquitates , comites familiaresque eius angusto in loco paulisper equitum nostrorum vim sustinuerunt .
LEAVEBLANK
His pugnantibus illum in equum quidam ex suis intulit : fugientem silvae texerunt .
LEAVEBLANK
Sic et ad subeundum periculum et ad vitandum multum fortuna valuit .
LEAVEBLANK
Ambiorix copias suas iudicione non conduxerit , quod proelio dimicandum non existimarit , an tempore exclusus et repentino equitum adventu prohibitus , cum reliquum exercitum subsequi crederet , dubium est .
LEAVEBLANK
Sed certe dimissis per agros nuntiis sibi quemque consulere iussit .
LEAVEBLANK
Quorum pars in Arduennam silvam , pars in continentes paludes profugit ;
LEAVEBLANK
qui proximi Oceano fuerunt , his insulis sese occultaverunt , quas aestus efficere consuerunt ;
LEAVEBLANK
multi ex suis finibus egressi se suaque omnia alienissimis crediderunt .
LEAVEBLANK
Catuvolcus , rex dimidiae partis Eburonum , qui una cum Ambiorige consilium inierat , aetate iam confectus , cum laborem aut belli aut fugae ferre non posset , omnibus precibus detestatus Ambiorigem , qui eius consilii auctor fuisset , taxo , cuius magna in Gallia Germaniaque copia est , se exanimavit .
LEAVEBLANK
Segni Condrusique , ex gente et numero Germanorum , qui sunt inter Eburones Treverosque , legatos ad Caesarem miserunt oratum , ne se in hostium numero duceret neve omnium Germanorum , qui essent citra Rhenum , unam esse causam iudicaret : nihil se de bello cogitavisse , nulla Ambiorigi auxilia misisse .
LEAVEBLANK
Caesar explorata re quaestione captivorum , si qui ad eos Eburones ex fuga convenissent , ad se ut reducerentur , imperavit ;
LEAVEBLANK
si ita fecissent , fines eorum se violaturum negavit .
LEAVEBLANK
Tum copiis in tres partes distributis impedimenta omnium legionum Aduatucam contulit .
LEAVEBLANK
Id castelli nomen est .
LEAVEBLANK
Hoc fere est in mediis Eburonum finibus , ubi Titurius atque Aurunculeius hiemandi causa consederant .
LEAVEBLANK
Hunc cum reliquis rebus locum probabat , tum quod superioris anni munitiones integrae manebant , ut militum laborem sublevaret .
LEAVEBLANK
Praesidio impedimentis legionem quartamdecimam reliquit , unam ex eis tribus , quas proxime conscriptas ex Italia traduxerat .
LEAVEBLANK
Ei legioni castrisque Quintum Tullium Ciceronem praeficit ducentosque equites attribuit .
LEAVEBLANK
Partito exercitu Titum Labienum cum legionibus tribus ad Oceanum versus in eas partes quae Menapios attingunt proficisci iubet ;
LEAVEBLANK
Gaium Trebonium cum pari legionum numero ad eam regionem quae ad Aduatucos adiacet depopulandam mittit ;
LEAVEBLANK
ipse cum reliquis tribus ad flumen Scaldem , quod influit in Mosam , extremasque Arduennae partis ire constituit , quo cum paucis equitibus profectum Ambiorigem audiebat .
LEAVEBLANK
Discedens post diem septimum sese reversurum confirmat ;
LEAVEBLANK
quam ad diem ei legioni quae in praesidio relinquebatur deberi frumentum sciebat .
LEAVEBLANK
Labienum Treboniumque hortatur , si rei publicae commodo facere possint , ad eum diem revertantur , ut rursus communicato consilio exploratisque hostium rationibus aliud initium belli capere possint .
LEAVEBLANK
Erat , ut supra demonstravimus , manus certa nulla , non oppidum , non praesidium , quod se armis defenderet , sed in omnes partes dispersa multitudo .
LEAVEBLANK
Vbi cuique aut valles abdita aut locus silvestris aut palus impedita spem praesidi aut salutis aliquam offerebat , consederat .
LEAVEBLANK
Haec loca vicinitatibus erant nota , magnamque res diligentiam requirebat non in summa exercitus tuenda ( nullum enim poterat universis a perterritis ac dispersis periculum accidere ) , sed in singulis militibus conservandis ;
LEAVEBLANK
quae tamen ex parte res ad salutem exercitus pertinebat .
LEAVEBLANK
Nam et praedae cupiditas multos longius evocabat , et silvae incertis occultisque itineribus confertos adire prohibebant .
LEAVEBLANK
Si negotium confici stirpemque hominum sceleratorum interfici vellet , dimittendae plures manus diducendique erant milites ;
LEAVEBLANK
si continere ad signa manipulos vellet , ut instituta ratio et consuetudo exercitus Romani postulabat , locus ipse erat praesidio barbaris , neque ex occulto insidiandi et dispersos circumveniendi singulis deerat audacia .
LEAVEBLANK
Vt in eiusmodi difficultatibus , quantum diligentia provideri poterat providebatur , ut potius in nocendo aliquid praetermitteretur , etsi omnium animi ad ulciscendum ardebant , quam cum aliquo militum detrimento noceretur .
LEAVEBLANK
Dimittit ad finitimas civitates nuntios Caesar : omnes ad se vocat spe praedae ad diripiendos Eburones , ut potius in silvis Gallorum vita quam legionarius miles periclitetur , simul ut magna multitudine circumfusa pro tali facinore stirps ac nomen civitatis tollatur .
LEAVEBLANK
Magnus undique numerus celeriter convenit .
LEAVEBLANK
Haec in omnibus Eburonum partibus gerebantur , diesque appetebat septimus , quem ad diem Caesar ad impedimenta legionemque reverti constituerat .
LEAVEBLANK
Hic quantum in bello fortuna possit et quantos adferat casus cognosci potuit .
LEAVEBLANK
Dissipatis ac perterritis hostibus , ut demonstravimus , manus erat nulla quae parvam modo causam timoris adferret .
LEAVEBLANK
Trans Rhenum ad Germanos pervenit fama , diripi Eburones atque ultro omnes ad praedam evocari .
LEAVEBLANK
Cogunt equitum duo milia Sugambri , qui sunt proximi Rheno , a quibus receptos ex fuga Tencteros atque Vsipetes supra docuimus .
LEAVEBLANK
Transeunt Rhenum navibus ratibusque triginta milibus passuum infra eum locum , ubi pons erat perfectus praesidiumque ab Caesare relictum : primos Eburonum fines adeunt ;
LEAVEBLANK
multos ex fuga dispersos excipiunt , magno pecoris numero , cuius sunt cupidissimi barbari , potiuntur .
LEAVEBLANK
Invitati praeda longius procedunt .
LEAVEBLANK
Non hos palus in bello latrociniisque natos , non silvae morantur .
LEAVEBLANK
Quibus in locis sit Caesar ex captivis quaerunt ;
LEAVEBLANK
profectum longius reperiunt omnemque exercitum discessisse cognoscunt .
LEAVEBLANK
Atque unus ex captivis " Quid vos , " inquit , " hanc miseram ac tenuem sectamini praedam , quibus licet iam esse fortunatissimos ?
LEAVEBLANK
Tribus horis Aduatucam venire potestis : huc omnes suas fortunas exercitus Romanorum contulit : praesidi tantum est , ut ne murus quidem cingi possit , neque quisquam egredi extra munitiones audeat . "
LEAVEBLANK
Oblata spe Germani quam nacti erant praedam in occulto relinquunt ;
LEAVEBLANK
ipsi Aduatucam contendunt usi eodem duce , cuius haec indicio cognoverant .
LEAVEBLANK
Cicero , qui omnes superiores dies praeceptis Caesaris cum summa diligentia milites in castris continuisset ac ne calonem quidem quemquam extra munitionem egredi passus esset , septimo die diffidens de numero dierum Caesarem fidem servaturum , quod longius progressum audiebat , neque ulla de reditu eius fama adferebatur , simul eorum permotus vocibus , qui illius patientiam paene obsessionem appellabant , siquidem ex castris egredi non liceret , nullum eiusmodi casum exspectans , quo novem oppositis legionibus maximoque equitatu dispersis ac paene deletis hostibus in milibus passuum tribus offendi posset , quinque cohortes frumentatum in proximas segetes mittit , quas inter et castra unus omnino collis intererat .
LEAVEBLANK
Complures erant ex legionibus aegri relicti ;
LEAVEBLANK
ex quibus qui hoc spatio dierum convaluerant , circiter CCC , sub vexillo una mittuntur ;
LEAVEBLANK
magna praeterea multitudo calonum , magna vis iumentorum , quae in castris subsederant , facta potestate sequitur .
LEAVEBLANK
Hoc ipso tempore et casu Germani equites interveniunt protinusque eodem illo , quo venerant , cursu ab decumana porta in castra irrumpere conantur , nec prius sunt visi obiectis ab ea parte silvis , quam castris appropinquarent , usque eo ut qui sub vallo tenderent mercatores recipiendi sui facultatem non haberent .
LEAVEBLANK
Inopinantes nostri re nova perturbantur , ac vix primum impetum cohors in statione sustinet .
LEAVEBLANK
Circumfunduntur ex reliquis hostes partibus , si quem aditum reperire possent .
LEAVEBLANK
Aegre portas nostri tuentur , reliquos aditus locus ipse per se munitioque defendit .
LEAVEBLANK
Totis trepidatur castris , atque alius ex alio causam tumultus quaerit ;
LEAVEBLANK
neque quo signa ferantur neque quam in partem quisque conveniat provident .
LEAVEBLANK
Alius iam castra capta pronuntiat , alius deleto exercitu atque imperatore victores barbaros venisse contendit ;
LEAVEBLANK
plerique novas sibi ex loco religiones fingunt Cottaeque et Tituri calamitatem , qui in eodem occiderint castello , ante oculos ponunt .
LEAVEBLANK
Tali timore omnibus perterritis confirmatur opinio barbaris , ut ex captivo audierant , nullum esse intus praesidium .
LEAVEBLANK
perrumpere nituntur seque ipsi adhortantur , ne tantam fortunam ex manibus dimittant .
LEAVEBLANK
Erat aeger cum praesidio relictus Publius Sextius Baculus , qui primum pilum ad Caesarem duxerat , cuius mentionem superioribus proeliis fecimus , ac diem iam quintum cibo caruerat .
LEAVEBLANK
Hic diffisus suae atque omnium saluti inermis ex tabernaculo prodit : videt imminere hostes atque in summo esse rem discrimine : capit arma a proximis atque in porta consistit : consequuntur hunc centuriones eius cohortis quae in statione erat : paulisper una proelium sustinent .
LEAVEBLANK
Relinquit animus Sextium gravibus acceptis vulneribus : aegre per manus tractus servatur .
LEAVEBLANK
Hoc spatio interposito reliqui sese confirmant tantum , ut in munitionibus consistere audeant speciemque defensorum praebeant .
LEAVEBLANK
Interim confecta frumentatione milites nostri clamorem exaudiunt : praecurrunt equites ;
LEAVEBLANK
quanto res sit in periculo cognoscunt .
LEAVEBLANK
Hic vero nulla munitio est quae perterritos recipiat : modo conscripti atque usus militaris imperiti ad tribunum militum centurionesque ora convertunt ;
LEAVEBLANK
quid ab his praecipiatur exspectant .
LEAVEBLANK
Nemo est tam fortis quin rei novitate perturbetur .
LEAVEBLANK
Barbari signa procul conspicati oppugnatione desistunt : redisse primo legiones credunt , quas longius discessisse ex captivis cognoverant ;
LEAVEBLANK
postea despecta paucitate ex omnibus partibus impetum faciunt .
LEAVEBLANK
Calones in proximum tumulum procurrunt .
LEAVEBLANK
Hinc celeriter deiecti se in signa manipulosque coniciunt : eo magis timidos perterrent milites .
LEAVEBLANK
Alii cuneo facto ut celeriter perrumpant censent , quoniam tam propinqua sint castra , et si pars aliqua circumventa ceciderit , at reliquos servari posse confidunt ;
LEAVEBLANK
alii , ut in iugo consistant atque eundem omnes ferant casum .
LEAVEBLANK
Hoc veteres non probant milites , quos sub vexillo una profectos docuimus .
LEAVEBLANK
Itaque inter se cohortati duce Gaio Trebonio , equite Romano , qui eis erat praepositus , per medios hostes perrumpunt incolumesque ad unum omnes in castra perveniunt .
LEAVEBLANK
Hos subsecuti calones equitesque eodem impetu militum virtute servantur .
LEAVEBLANK
At ei qui in iugo constiterant , nullo etiam nunc usu rei militaris percepto neque in eo quod probaverant consilio permanere , ut se loco superiore defenderent , neque eam quam prodesse aliis vim celeritatemque viderant imitari potuerunt , sed se in castra recipere conati iniquum in locum demiserunt .
LEAVEBLANK
Centuriones , quorum nonnulli ex inferioribus ordinibus reliquarum legionum virtutis causa in superiores erant ordines huius legionis traducti , ne ante partam rei militaris laudem amitterent , fortissime pugnantes conciderunt .
LEAVEBLANK
Militum pars horum virtute summotis hostibus praeter spem incolumis in castra pervenit , pars a barbaris circumventa periit .
LEAVEBLANK
Germani desperata expugnatione castrorum , quod nostros iam constitisse in munitionibus videbant , cum ea praeda quam in silvis deposuerant trans Rhenum sese receperunt .
LEAVEBLANK
Ac tantus fuit etiam post discessum hostium terror ut ea nocte , cum Gaius Volusenus missus cum equitatu ad castra venisset , fidem non faceret adesse cum incolumi Caesarem exercitu .
LEAVEBLANK
Sic omnino animos timor praeoccupaverat ut paene alienata mente deletis omnibus copiis equitatum se ex fuga recepisse dicerent neque incolumi exercitu Germanos castra oppugnaturos fuisse contenderent .
LEAVEBLANK
Quem timorem Caesaris adventus sustulit .
LEAVEBLANK
Reversus ille eventus belli non ignorans unum , quod cohortes ex statione et praesidio essent emissae , questus ne minimo quidem casu locum relinqui debuisse , multum fortunam in repentino hostium adventu potuisse iudicavit , multo etiam amplius , quod paene ab ipso vallo portisque castrorum barbaros avertisset .
LEAVEBLANK
quarum omnium rerum maxime admirandum videbatur , quod Germani , qui eo consilio Rhenum transierant , ut Ambiorigis fines depopularentur , ad castra Romanorum delati optatissimum Ambiorigi beneficium obtulerunt .
LEAVEBLANK
Caesar rursus ad vexandos hostes profectus magno coacto numero ex finitimis civitatibus in omnes partes dimittit .
LEAVEBLANK
Omnes vici atque omnia aedificia quae quisque conspexerat incendebantur ;
LEAVEBLANK
praeda ex omnibus locis agebatur ;
LEAVEBLANK
frumenta non solum tanta multitudine iumentorum atque hominum consumebantur , sed etiam anni tempore atque imbribus procubuerant ut , si qui etiam in praesentia se occultassent , tamen his deducto exercitu rerum omnium inopia pereundum videretur .
LEAVEBLANK
Ac saepe in eum locum ventum est tanto in omnes partes diviso equitatu , ut modo visum ab se Ambiorigem in fuga circumspicerent captivi nec plane etiam abisse ex conspectu contenderent , ut spe consequendi illata atque infinito labore suscepto , qui se summam ab Caesare gratiam inituros putarent , paene naturam studio vincerent , semperque paulum ad summam felicitatem defuisse videretur , atque ille latebris aut saltibus se eriperet et noctu occultatus alias regiones partesque peteret non maiore equitum praesidio quam quattuor , quibus solis vitam suam committere audebat .
LEAVEBLANK
Tali modo vastatis regionibus exercitum Caesar duarum cohortium damno Durocortorum Remorum reducit concilioque in eum locum Galliae indicto de coniuratione Senonum et Carnutum quaestionem habere instituit et de Accone , qui princeps eius consili fuerat , graviore sententia pronuntiata more maiorum supplicium sumpsit .
LEAVEBLANK
Non nulli iudicium veriti profugerunt .
LEAVEBLANK
Quibus cum aqua atque igni interdixisset , duas legiones ad fines Treverorum , duas in Lingonibus , sex reliquas in Senonum finibus Agedinci in hibernis collocavit frumentoque exercitui proviso , ut instituerat , in Italiam ad conventus agendos profectus est .
LEAVEBLANK
Coactus assiduis tuis vocibus , Balbe , cum cotidiana mea recusatio non difficultatis excusationem , sed inertiae videretur deprecationem habere , rem difficillimam suscepi .
LEAVEBLANK
Caesaris nostri commentarios rerum gestarum Galliae , non comparantibus superioribus atque insequentibus eius scriptis , contexui novissimumque imperfectum ab rebus gestis Alexandriae confeci usque ad exitum non quidem civilis dissensionis , cuius finem nullum videmus , sed vitae Caesaris .
LEAVEBLANK
Quos utinam qui legent scire possint quam invitus susceperim scribendos , qua facilius caream stultitiae atque arrogantiae crimine , qui me mediis interposuerim Caesaris scriptis .
LEAVEBLANK
Constat enim inter omnes nihil tam operose ab aliis esse perfectum , quod non horum elegantia commentariorum superetur : qui sunt editi , ne scientia tantarum rerum scriptoribus deesset , adeoque probantur omnium iudicio ut praerepta , non praebita , facultas scriptoribus videatur .
LEAVEBLANK
Cuius tamen rei maior nostra quam reliquorum est admiratio : ceteri enim , quam bene atque emendate , nos etiam , quam facile atque celeriter eos perfecerit scimus .
LEAVEBLANK
Erat autem in Caesare cum facultas atque elegantia summa scribendi , tum verissima scientia suorum consiliorum explicandorum .
LEAVEBLANK
Mihi ne illud quidem accidit , ut Alexandrino atque Africano bello interessem ;
LEAVEBLANK
quae bella quamquam ex parte nobis Caesaris sermone sunt nota , tamen aliter audimus ea , quae rerum novitate aut admiratione nos capiunt , aliter , quae pro testimonio sumus dicturi .
LEAVEBLANK
Sed ego nimirum , dum omnes excusationis causas colligo ne cum Caesare conferar , hoc ipsum crimen arrogantiae subeo , quod me iudicio cuiusquam existimem posse cum Caesare comparari .
LEAVEBLANK
Vale .
LEAVEBLANK
Omni Gallia devicta Caesar cum a superiore aestate nullum bellandi tempus intermisisset militesque hibernorum quiete reficere a tantis laboribus vellet , complures eodem tempore civitates renovare belli consilia nuntiabantur coniurationesque facere .
LEAVEBLANK
Cuius rei verisimilis causa adferebatur , quod Gallis omnibus cognitum esset neque ulla multitudine in unum locum coacta resisti posse Romanis , nec , si diversa bella complures eodem tempore intulissent civitates , satis auxili aut spati aut copiarum habiturum exercitum populi Romani ad omnia persequenda ;
LEAVEBLANK
non esse autem alicui civitati sortem incommodi recusandam , si tali mora reliquae possent se vindicare in libertatem .
LEAVEBLANK
Quae ne opinio Gallorum confirmaretur , Caesar Marcum Antonium quaestorem suis praefecit hibernis ;
LEAVEBLANK
ipse equitum praesidio pridie Kal .
LEAVEBLANK
Ianuarias ab oppido Bibracte proficiscitur ad legionem XIII , quam non longe a finibus Aeduorum collocaverat in finibus Biturigum , eique adiungit legionem XI , quae proxima fuerat .
LEAVEBLANK
Binis cohortibus ad impedimenta tuenda relictis reliquum exercitum in copiosissimos agros Biturigum inducit , qui , cum latos fines et complura oppida haberent , unius legionis hibernis non potuerint contineri quin bellum pararent coniurationesque facerent .
LEAVEBLANK
Repentino adventu Caesaris accidit , quod imparatis disiectisque accidere fuit necesse , ut sine timore ullo rura colentes prius ab equitatu opprimerentur quam confugere in oppida possent .
LEAVEBLANK
Namque etiam illud vulgare incursionis hostium signum , quod incendiis aedificiorum intellegi consuevit , Caesaris erat interdicto sublatum , ne aut copia pabuli frumentique , si longius progredi vellet , deficeretur , aut hostes incendiis terrerentur .
LEAVEBLANK
Multis hominum milibus captis perterriti Bituriges ;
LEAVEBLANK
qui primum adventum potuerant effugere Romanorum , in finitimas civitates aut privatis hospitiis confisi aut societate consiliorum confugerant .
LEAVEBLANK
Frustra : nam Caesar magnis itineribus omnibus locis occurrit nec dat ulli civitati spatium de aliena potius quam de domestica salute cogitandi ;
LEAVEBLANK
qua celeritate et fideles amicos retinebat et dubitantes terrore ad condiciones pacis adducebat .
LEAVEBLANK
Tali condicione proposita Bituriges , cum sibi viderent clementia Caesaris reditum patere in eius amicitiam finitimasque civitates sine ulla poena dedisse obsides atque in fidem receptas esse , idem fecerunt .
LEAVEBLANK
Caesar militibus pro tanto labore ac patientia , qui brumalibus diebus itineribus difficillimis , frigoribus intolerandis studiosissime permanserant in labore , ducenos sestertios , centurionibus tot milia nummum praedae nomine condonanda pollicetur legionibusque in hiberna remissis ipse se recipit die XXXX Bibracte .
LEAVEBLANK
Ibi cum ius diceret , Bituriges ad eum legatos mittunt auxilium petitum contra Carnutes , quos intulisse bellum sibi querebantur .
LEAVEBLANK
Qua re cognita , cum dies non amplius decem et octo in hibernis esset moratus , legiones XIIII et VI ex hibernis ab Arare educit , quas ibi collocatas explicandae rei frumentariae causa superiore commentario demonstratum est : ita cum duabus legionibus ad persequendos Carnutes proficiscitur .
LEAVEBLANK
Cum fama exercitus ad hostes esset perlata , calamitate ceterorum ducti Carnutes desertis vicis oppidisque , quae tolerandae hiemis causa constitutis repente exiguis ad necessitatem aedificiis incolebant ( nuper enim devicti complura oppida dimiserant ) , dispersi profugiunt .
LEAVEBLANK
Caesar erumpentes eo maxime tempore acerrimas tempestates cum subire milites nollet , in oppido Carnutum Cenabo castra ponit atque in tecta partim Gallorum , partim quae coniectis celeriter stramentis tentoriorum integendorum gratia erant inaedificata , milites compegit .
LEAVEBLANK
Equites tamen et auxiliarios pedites in omnes partes mittit quascumque petisse dicebantur hostes ;
LEAVEBLANK
nec frustra : nam plerumque magna praeda potiti nostri revertuntur .
LEAVEBLANK
Oppressi Carnutes hiemis difficultate , terrore periculi , cum tectis expulsi nullo loco diutius consistere auderent nec silvarum praesidio tempestatibus durissimis tegi possent , dispersi magna parte amissa suorum dissipantur in finitimas civitates .
LEAVEBLANK
Caesar tempore anni difficillimo , cum satis haberet convenientes manus dissipare , ne quod initium belli nasceretur , quantumque in ratione esset , exploratum haberet sub tempus aestivorum nullum summum bellum posse conflari , Gaium Trebonium cum duabus legionibus , quas secum habebat , in hibernis Cenabi collocavit ;
LEAVEBLANK
ipse , cum crebris legationibus Remorum certior fieret Bellovacos , qui belli gloria Gallos omnes Belgasque praestabant , finitimasque his civitates duce Correo Bellovaco et Commio Atrebate exercitus comparare atque in unum locum cogere , ut omni multitudine in fines Suessionum , qui Remis erant attributi , facerent impressionem , pertinere autem non tantum ad dignitatem sed etiam ad salutem suam iudicaret nullam calamitatem socios optime de re publica meritos accipere , legionem ex hibernis evocat rursus undecimam ;
LEAVEBLANK
litteras autem ad Gaium Fabium mittit , ut in fines Suessionum legiones duas quas habebat adduceret , alteramque ex duabus ab Labieno arcessit .
LEAVEBLANK
Ita , quantum hibernorum opportunitas bellique ratio postulabat , perpetuo suo labore in vicem legionibus expeditionum onus iniungebat .
LEAVEBLANK
His copiis coactis ad Bellovacos proficiscitur castrisque in eorum finibus positis equitum turmas dimittit in omnes partes ad aliquos excipiendos ex quibus hostium consilia cognosceret .
LEAVEBLANK
Equites officio functi renuntiant paucos in aedificiis esse inventos , atque hos , non qui agrorum colendorum causa remansissent ( namque esse undique diligenter demigratum ) , sed qui speculandi causa essent remissi .
LEAVEBLANK
A quibus cum quaereret Caesar quo loco multitudo esset Bellovacorum quodve esset consilium eorum , inveniebat Bellovacos omnes qui arma ferre possent in unum locum convenisse , itemque Ambianos , Aulercos , Caletos , Veliocasses , Atrebatas ;
LEAVEBLANK
locum castris excelsum in silva circumdata palude delegisse , impedimenta omnia in ulteriores silvas contulisse .
LEAVEBLANK
Complures esse principes belli auctores , sed multitudinem maxime Correo obtemperare , quod ei summo esse odio nomen populi Romani intellexissent .
LEAVEBLANK
Paucis ante diebus ex his castris Atrebatem Commium discessisse ad auxilia Germanorum adducenda ;
LEAVEBLANK
quorum et vicinitas propinqua et multitudo esset infinita .
LEAVEBLANK
Constituisse autem Bellovacos omnium principum consensu , summa plebis cupiditate , si , ut diceretur , Caesar cum tribus legionibus veniret , offerre se ad dimicandum , ne miseriore ac duriore postea condicione cum toto exercitu decertare cogerentur ;
LEAVEBLANK
si maiores copias adduceret , in eo loco permanere quem delegissent , pabulatione autem , quae propter anni tempus cum exigua tum disiecta esset , et frumentatione et reliquo commeatu ex insidiis prohibere Romanos .
LEAVEBLANK
Quae Caesar consentientibus pluribus cum cognosset atque ea quae proponerentur consilia plena prudentiae longeque a temeritate barbarorum remota esse iudicaret , omnibus rebus inserviendum statuit , quo celerius hostis contempta sua paucitate prodiret in aciem .
LEAVEBLANK
Singularis enim virtutis veterrimas legiones VII , VIII , VIIII habebat , summae spei delectaeque iuventutis XI , quae octavo iam stipendio tamen in collatione reliquarum nondum eandem vetustatis ac virtutis ceperat opinionem .
LEAVEBLANK
Itaque consilio advocato , rebus eis quae ad se essent delatae omnibus expositis animos multitudinis confirmat .
LEAVEBLANK
Si forte hostes trium legionum numero posset elicere ad dimicandum , agminis ordinem ita constituit , ut legio septima , octava , nona ante omnia irent impedimenta , deinde omnium impedimentorum agmen , quod tamen erat mediocre , ut in expeditionibus esse consuevit , cogeret undecima , ne maioris multitudinis species accidere hostibus posset quam ipsi depoposcissent .
LEAVEBLANK
Hac ratione paene quadrato agmine instructo in conspectum hostium celerius opinione eorum exercitum adducit .
LEAVEBLANK
Cum repente instructas velut in acie certo gradu legiones accedere Galli viderent , quorum erant ad Caesarem plena fiduciae consilia perlata , sive certaminis periculo sive subito adventu sive exspectatione nostri consili copias instruunt pro castris nec loco superiore decedunt .
LEAVEBLANK
Caesar , etsi dimicare optaverat , tamen admiratus tantam multitudinem hostium valle intermissa magis in altitudinem depressa quam late patente castra castris hostium confert .
LEAVEBLANK
Haec imperat vallo pedum XII muniri , loriculam pro hac ratione eius altitudinis inaedificari ;
LEAVEBLANK
fossam duplicem pedum denum quinum lateribus deprimi directis ;
LEAVEBLANK
turres excitari crebras in altitudinem trium tabulatorum , pontibus traiectis constratisque coniungi , quorum frontes viminea loricula munirentur ;
LEAVEBLANK
ut ab hostibus duplici fossa , duplici propugnatorum ordine defenderentur , quorum alter ex pontibus , quo tutior altitudine esset , hoc audacius longiusque permitteret tela , alter , qui propior hostem in ipso vallo collocatus esset , ponte ab incidentibus telis tegeretur .
LEAVEBLANK
Portis fores altioresque turres imposuit .
LEAVEBLANK
Huius munitionis duplex erat consilium .
LEAVEBLANK
Namque et operum magnitudinem et timorem suum sperabat fiduciam barbaris allaturum , et cum pabulatum frumentatumque longius esset proficiscendum , parvis copiis castra munitione ipsa videbat posse defendi .
LEAVEBLANK
Interim crebro paucis utrimque procurrentibus inter bina castra palude interiecta contendebatur ;
LEAVEBLANK
quam tamen paludem nonnumquam aut nostra auxilia Gallorum Germanorumque transibant acriusque hostes insequebantur , aut vicissim hostes eadem transgressi nostros longius summovebant . Accidebat autem cotidianis pabulationibus ( id quod accidere erat necesse , cum raris disiectisque ex aedificiis pabulum conquireretur ) , ut impeditis locis dispersi pabulatores circumvenirentur ;
LEAVEBLANK
quae res , etsi mediocre detrimentum iumentorum ac servorum nostris adferebat , tamen stultas cogitationes incitabat barbarorum , atque eo magis , quod Commius , quem profectum ad auxilia Germanorum arcessenda docui , cum equitibus venerat ;
LEAVEBLANK
qui , tametsi numero non amplius erant quingenti , tamen Germanorum adventu barbari nitebantur .
LEAVEBLANK
Caesar , cum animadverteret hostem complures dies castris palude et loci natura munitis se tenere neque oppugnari castra eorum sine dimicatione perniciosa nec locum munitionibus claudi nisi a maiore exercitu posse , litteras ad Trebonium mittit , ut quam celerrime posset legionem XIII , quae cum T. Sextio legato in Biturigibus hiemabat , arcesseret atque ita cum tribus legionibus magnis itineribus ad se veniret ;
LEAVEBLANK
ipse equites in vicem Remorum ac Lingonum reliquarumque civitatum , quorum magnum numerum evocaverat , praesidio pabulationibus mittit , qui subitas hostium incursiones sustinerent .
LEAVEBLANK
Quod cum cotidie fieret ac iam consuetudine diligentia minueretur , quod plerumque accidit diuturnitate , Bellovaci delecta manu peditum cognitis stationibus cotidianis equitum nostrorum silvestribus locis insidias disponunt eodemque equites postero die mittunt , qui primum elicerent nostros , deinde circumventos aggrederentur .
LEAVEBLANK
Cuius mali sors incidit Remis , quibus ille dies fungendi muneris obvenerat .
LEAVEBLANK
Namque hi , cum repente hostium equites animadvertissent ac numero superiores paucitatem contempsissent , cupidius insecuti peditibus undique sunt circumdati .
LEAVEBLANK
Quo facto perturbati celerius quam consuetudo fert equestris proeli se receperunt amisso Vertisco , principe civitatis , praefecto equitum ;
LEAVEBLANK
qui cum vix equo propter aetatem posset uti , tamen consuetudine Gallorum neque aetatis excusatione in suscipienda praefectura usus erat neque dimicari sine se voluerat .
LEAVEBLANK
Inflantur atque incitantur hostium animi secundo proelio , principe et praefecto Remorum interfecto , nostrique detrimento admonentur diligentius exploratis locis stationes disponere ac moderatius cedentem insequi hostem .
LEAVEBLANK
Non intermittunt interim cotidiana proelia in conspectu utrorumque castrorum , quae ad vada transitusque fiebant paludis .
LEAVEBLANK
Qua contentione Germani , quos propterea Caesar traduxerat Rhenum ut equitibus interpositi proeliarentur , cum constantius universi paludem transissent paucisque resistentibus interfectis pertinacius reliquam multitudinem essent insecuti , perterriti non solum ei qui aut comminus opprimebantur aut eminus vulnerabantur , sed etiam qui longius subsidiari consuerant , turpiter refugerunt , nec prius finem fugae fecerunt saepe amissis superioribus locis quam se aut in castra suorum reciperent , aut nonnulli pudore coacti longius profugerent .
LEAVEBLANK
Quorum periculo sic omnes copiae sunt perturbatae ut vix iudicari posset , utrum secundis minimisque rebus insolentiores an adverso mediocri casu timidiores essent .
LEAVEBLANK
Compluribus diebus isdem in castris consumptis , cum propius accessisse legiones et Gaium Trebonium legatum cognossent , duces Bellovacorum veriti similem obsessionem Alesiae noctu dimittunt eos quos aut aetate aut viribus inferiores aut inermes habebant , unaque reliqua impedimenta .
LEAVEBLANK
Quorum perturbatum et confusum dum explicant agmen ( magna enim multitudo carrorum etiam expeditos sequi Gallos consuevit ) , oppressi luce copias armatorum pro suis instruunt castris , ne prius Romani persequi se inciperent quam longius agmen impedimentorum suorum processisset .
LEAVEBLANK
At Caesar neque resistentes adgrediendos tanto collis ascensu iudicabat , neque non usque eo legiones admovendas ut discedere ex eo loco sine periculo barbari militibus instantibus non possent .
LEAVEBLANK
Ita , cum palude impedita a castris castra dividi videret , quae transeundi difficultas celeritatem insequendi tardare posset , atque id iugum quod trans paludem paene ad hostium castra pertineret mediocri valle a castris eorum intercisum animum adverteret , pontibus palude constrata legiones traducit celeriterque in summam planitiem iugi pervenit , quae declivi fastigio duobus ab lateribus muniebatur .
LEAVEBLANK
Ibi legionibus instructis ad ultimum iugum pervenit aciemque eo loco constituit unde tormento missa tela in hostium cuneos conici possent .
LEAVEBLANK
Barbari confisi loci natura , cum dimicare non recusarent , si forte Romani subire collem conarentur , paulatim copias distributas dimittere non possent , ne dispersi perturbarentur , in acie permanserunt .
LEAVEBLANK
Quorum pertinacia cognita Caesar XX cohortibus instructis castrisque eo loco metatis muniri iubet castra .
LEAVEBLANK
Absolutis operibus pro vallo legiones instructas collocat , equites frenatis equis in statione disponit .
LEAVEBLANK
Bellovaci , cum Romanos ad insequendum paratos viderent neque pernoctare aut diutius permanere sine periculo eodem loco possent , tale consilium sui recipiendi ceperunt .
LEAVEBLANK
Fasces , ubi consederant ( namque in acie sedere Gallos consuesse superioribus commentariis Caesaris declaratum est ) , per manus stramentorum ac virgultorum , quorum summa erat in castris copia , inter se traditos ante aciem collocarunt extremoque tempore diei signo pronuntiato uno tempore incenderunt .
LEAVEBLANK
Ita continens flamma copias omnes repente a conspectu texit Romanorum .
LEAVEBLANK
Quod ubi accidit , barbari vehementissimo cursu refugerunt .
LEAVEBLANK
Caesar , etsi discessum hostium animadvertere non poterat incendiis oppositis , tamen id consilium cum fugae causa initum suspicaretur , legiones promovet , turmas mittit ad insequendum ;
LEAVEBLANK
ipse veritus insidias , ne forte in eodem loco subsistere hostis atque elicere nostros in locum conaretur iniquum , tardius procedit .
LEAVEBLANK
Equites cum intrare fumum et flammam densissimam timerent ac , si qui cupidius intraverant , vix suorum ipsi priores partes animadverterent equorum , insidias veriti liberam facultatem sui recipiendi Bellovacis dederunt .
LEAVEBLANK
Ita fuga timoris simul calliditatisque plena sine ullo detrimento milia non amplius decem progressi hostes loco munitissimo castra posuerunt .
LEAVEBLANK
Inde cum saepe in insidiis equites peditesque disponerent , magna detrimenta Romanis in pabulationibus inferebant .
LEAVEBLANK
Quod cum crebrius accideret , ex captivo quodam comperit Caesar Correum , Bellovacorum ducem , fortissimorum milia sex peditum delegisse equitesque ex omni numero mille , quos in insidiis eo loco collocaret , quem in locum propter copiam frumenti ac pabuli Romanos missuros suspicaretur .
LEAVEBLANK
Quo cognito consilio legiones plures quam solebat educit equitatumque , qua consuetudine pabulatoribus mittere praesidio consuerat , praemittit : huic interponit auxilia levis armaturae ;
LEAVEBLANK
ipse cum legionibus quam potest maxime appropinquat .
LEAVEBLANK
Hostes in insidiis dispositi , cum sibi delegissent campum ad rem gerendam non amplius patentem in omnes partes passibus mille , silvis undique aut impeditissimo flumine munitum , velut indagine hunc insidiis circumdederunt .
LEAVEBLANK
Explorato hostium consilio nostri ad proeliandum animo atque armis parati , cum subsequentibus legionibus nullam dimicationem recusarent , turmatim in eum locum devenerunt .
LEAVEBLANK
Quorum adventu cum sibi Correus oblatam occasionem rei gerendae existimaret , primum cum paucis se ostendit atque in proximas turmas impetum fecit .
LEAVEBLANK
Nostri constanter incursum sustinent insidiatorum neque plures in unum locum conveniunt ;
LEAVEBLANK
quod plerumque equestribus proeliis cum propter aliquem timorem accidit , tum multitudine ipsorum detrimentum accipitur .
LEAVEBLANK
Cum dispositis turmis in vicem rari proeliarentur neque ab lateribus circumveniri suos paterentur , erumpunt ceteri Correo proeliante ex silvis .
LEAVEBLANK
Fit magna contentione diversum proelium .
LEAVEBLANK
Quod cum diutius pari Marte iniretur , paulatim ex silvis instructa multitudo procedit peditum , quae nostros coegit cedere equites .
LEAVEBLANK
Quibus celeriter subveniunt levis armaturae pedites , quos ante legiones missos docui , turmisque nostrorum interpositi constanter proeliantur .
LEAVEBLANK
Pugnatur aliquamdiu pari contentione ;
LEAVEBLANK
deinde , ut ratio postulabat proeli , qui sustinuerant primos impetus insidiarum hoc ipso fiunt superiores , quod nullum ab insidiantibus imprudentes acceperant detrimentum .
LEAVEBLANK
Accedunt propius interim legiones , crebrique eodem tempore et nostris et hostibus nuntii adferuntur , imperatorem instructis copiis adesse .
LEAVEBLANK
Qua re cognita praesidio cohortium confisi nostri acerrime proeliantur , ne , si tardius rem gessissent , victoriae gloriam communicasse cum legionibus viderentur ;
LEAVEBLANK
hostes concidunt animis atque itineribus diversis fugam quaerunt .
LEAVEBLANK
Nequiquam : nam quibus difficultatibus locorum Romanos claudere voluerant , eis ipsi tenebantur .
LEAVEBLANK
Victi tamen perculsique maiore parte amissa consternati profugiunt partim silvis petitis , partim flumine ( qui tamen in fuga a nostris acriter insequentibus conficiuntur ) , cum interim nulla calamitate victus Correus excedere proelio silvasque petere aut invitantibus nostris ad deditionem potuit adduci , quin fortissime proeliando compluresque vulnerando cogeret elatos iracundia victores in se tela conicere .
LEAVEBLANK
Tali modo re gesta recentibus proeli vestigiis ingressus Caesar , cum victos tanta calamitate existimaret hostes nuntio accepto locum castrorum relicturos , quae non longius ab ea caede abesse plus minus octo milibus dicebantur , tametsi flumine impeditum transitum videbat , tamen exercitu traducto progreditur .
LEAVEBLANK
At Bellovaci reliquaeque civitates repente ex fuga paucis atque his vulneratis receptis , qui silvarum beneficio casum evitaverant , omnibus adversis , cognita calamitate , interfecto Correo , amisso equitatu et fortissimis peditibus , cum adventare Romanos existimarent , concilio repente cantu tubarum convocato conclamant , legati obsidesque ad Caesarem mittantur .
LEAVEBLANK
Hoc omnibus probato consilio Commius Atrebas ad eos confugit Germanos , a quibus ad id bellum auxilia mutuatus erat .
LEAVEBLANK
Ceteri e vestigio mittunt ad Caesarem legatos petuntque , ut ea poena sit contentus hostium , quam si sine dimicatione inferre integris posset , pro sua clementia atque humanitate numquam profecto esset illaturus .
LEAVEBLANK
Adflictas opes equestri proelio Bellovacorum esse ;
LEAVEBLANK
delectorum peditum multa milia interisse , vix refugisse nuntios caedis .
LEAVEBLANK
Tamen magnum ut in tanta calamitate Bellovacos eo proelio commodum esse consecutos , quod Correus , auctor belli , concitator multitudinis , esset interfectus .
LEAVEBLANK
Numquam enim senatum tantum in civitate illo vivo quantum imperitam plebem potuisse .
LEAVEBLANK
Haec orantibus legatis commemorat Caesar : Eodem tempore superiore anno Bellovacos ceterasque Galliae civitates suscepisse bellum : pertinacissime hos ex omnibus in sententia permansisse neque ad sanitatem reliquorum deditione esse perductos .
LEAVEBLANK
Scire atque intellegere se causam peccati facillime mortuis delegari .
LEAVEBLANK
Neminem vero tantum pollere , ut invitis principibus , resistente senatu , omnibus bonis repugnantibus infirma manu plebis bellum concitare et gerere posset .
LEAVEBLANK
Sed tamen se contentum fore ea poena quam sibi ipsi contraxissent .
LEAVEBLANK
Nocte insequenti legati responsa ad suos referunt , obsides conficiunt .
LEAVEBLANK
Concurrunt reliquarum civitatium legati , quae Bellovacorum speculabantur eventum ;
LEAVEBLANK
obsides dant , imperata faciunt excepto Commio , quem timor prohibebat cuiusquam fidei suam committere salutem .
LEAVEBLANK
Nam superiore anno Titus Labienus , Caesare in Gallia citeriore ius dicente , cum Commium comperisset sollicitare civitates et coniurationem contra Caesarem facere , infidelitatem eius sine ulla perfidia iudicavit comprimi posse .
LEAVEBLANK
Quem quia non arbitrabatur vocatum in castra venturum , ne temptando cautiorem faceret , Gaium Volusenum Quadratum misit , qui eum per simulationem colloqui curaret interficiendum .
LEAVEBLANK
Ad eam rem delectos idoneos ei tradit centuriones .
LEAVEBLANK
Cum in colloquium ventum esset , et , ut convenerat , manum Commi Volusenus arripuisset , centurio vel insueta re permotus vel celeriter a familiaribus prohibitus Commi conficere hominem non potuit ;
LEAVEBLANK
graviter tamen primo ictu gladio caput percussit .
LEAVEBLANK
Cum utrimque gladii destricti essent , non tam pugnandi quam diffugiendi fuit utrorumque consilium : nostrorum , quod mortifero vulnere Commium credebant adfectum ;
LEAVEBLANK
Gallorum , quod insidiis cognitis plura quam videbant extimescebant .
LEAVEBLANK
Quo facto statuisse Commius dicebatur numquam in conspectum cuiusquam Romani venire .
LEAVEBLANK
Bellicosissimis gentibus devictis Caesar , cum videret nullam iam esse civitatem quae bellum pararet quo sibi resisteret , sed nonnullos ex oppidis demigrare , ex agris diffugere ad praesens imperium evitandum , plures in partes exercitum dimittere constituit .
LEAVEBLANK
M. Antonium quaestorem cum legione duodecima sibi coniungit .
LEAVEBLANK
C. Fabium legatum cum cohortibus XXV mittit in diversissimam partem Galliae , quod ibi quasdam civitates in armis esse audiebat neque C. Caninium Rebilum legatum , qui in illis regionibus erat , satis firmas duas legiones habere existimabat .
LEAVEBLANK
Titum Labienum ad se evocat ;
LEAVEBLANK
legionem autem XV , quae cum eo fuerat in hibernis , in togatam Galliam mittit ad colonias civium Romanorum tuendas , ne quod simile incommodum accideret decursione barbarorum ac superiore aestate Tergestinis acciderat , qui repentino latrocinio atque impetu illorum erant oppressi .
LEAVEBLANK
Ipse ad vastandos depopulandosque fines Ambiorigis proficiscitur ;
LEAVEBLANK
quem perterritum ac fugientem cum redigi posse in suam potestatem desperasset , proximum suae dignitatis esse ducebat , adeo fines eius vastare civibus , aedificiis , pecore , ut odio suorum Ambiorix , si quos fortuna reliquos fecisset , nullum reditum propter tantas calamitates haberet in civitatem .
LEAVEBLANK
Cum in omnes partes finium Ambiorigis aut legiones aut auxilia dimisisset atque omnia caedibus , incendiis , rapinis vastasset , magno numero hominum interfecto aut capto Labienum cum duabus legionibus in Treveros mittit , quorum civitas propter Germaniae vicinitatem cotidianis exercitata bellis cultu et feritate non multum a Germanis differebat neque imperata umquam nisi exercitu coacta faciebat .
LEAVEBLANK
Interim Gaius Caninius legatus , cum magnam multitudinem convenisse hostium in fines Pictonum litteris nuntiisque Durati cognosceret , qui perpetuo in amicitia manserat Romanorum , cum pars quaedam civitatis eius defecisset , ad oppidum Lemonum contendit .
LEAVEBLANK
Quo cum adventaret atque ex captivis certius cognosceret multis hominum milibus a Dumnaco , duce Andium , Duratium clausum Lemoni oppugnari neque infirmas legiones hostibus committere auderet , castra posuit loco munito .
LEAVEBLANK
Dumnacus , cum appropinquare Caninium cognosset , copiis omnibus ad legiones conversis castra Romanorum oppugnare instituit .
LEAVEBLANK
Cum complures dies in oppugnatione consumpsisset et magno suorum detrimento nullam partem munitionum convellere potuisset , rursus ad obsidendum Lemonum redit .
LEAVEBLANK
Eodem tempore C. Fabius legatus complures civitates in fidem recipit , obsidibus firmat litterisque Gai Canini Rebili fit certior quae in Pictonibus gerantur .
LEAVEBLANK
Quibus rebus cognitis proficiscitur ad auxilium Duratio ferendum .
LEAVEBLANK
At Dumnacus adventu Fabi cognito desperata salute , si tempore eodem coactus esset et Romanum externum sustinere hostem et respicere ac timere oppidanos , repente ex eo loco cum copiis recedit nec se satis tutum fore arbitratur , nisi flumine Ligeri , quod erat ponte propter magnitudinem transeundum , copias traduxisset .
LEAVEBLANK
Fabius , etsi nondum in conspectum venerat hostibus neque se Caninio coniunxerat , tamen doctus ab eis qui locorum noverant naturam potissimum credidit hostes perterritos eum locum , quem petebant , petituros .
LEAVEBLANK
Itaque cum copiis ad eundem pontem contendit equitatumque tantum procedere ante agmen imperat legionum , quantum cum processisset , sine defatigatione equorum in eadem se reciperet castra .
LEAVEBLANK
Consecuntur equites nostri , ut erat praeceptum , invaduntque Dumnaci agmen et fugientes perterritosque sub sarcinis in itinere adgressi magna praeda multis interfectis potiuntur .
LEAVEBLANK
Ita re bene gesta se recipiunt in castra .
LEAVEBLANK
Insequenti nocte Fabius equites praemittit sic paratos ut confligerent atque omne agmen morarentur , dum consequeretur ipse .
LEAVEBLANK
Cuius praeceptis ut res gereretur , Quintus Atius Varus , praefectus equitum , singularis et animi et prudentiae vir , suos hortatur agmenque hostium consecutus turmas partim idoneis locis disponit , parte equitum proelium committit .
LEAVEBLANK
Confligit audacius equitatus hostium succedentibus sibi peditibus , qui toto agmine subsistentes equitibus suis contra nostros ferunt auxilium .
LEAVEBLANK
Fit proelium acri certamine .
LEAVEBLANK
Namque nostri contemptis pridie superatis hostibus , cum subsequi legiones meminissent , et pudore cedendi et cupiditate per se conficiendi proeli fortissime contra pedites proeliantur , hostesque nihil amplius copiarum accessurum credentes , ut pridie cognoverant , delendi equitatus nostri nacti occasionem videbantur .
LEAVEBLANK
Cum aliquamdiu summa contentione dimicaretur , Dumnacus instruit aciem quae suis esset equitibus in vicem praesidio , cum repente confertae legiones in conspectum hostium veniunt .
LEAVEBLANK
Quibus visis perculsae barbarorum turmae ac perterritae acies hostium , perturbato impedimentorum agmine , magno clamore discursuque passim fugae se mandant .
LEAVEBLANK
At nostri equites , qui paulo ante cum resistentibus fortissime conflixerant , laetitia victoriae elati magno undique clamore sublato cedentibus circumfusi , quantum equorum vires ad persequendum dextraeque ad caedendum valent , tantum eo proelio interficiunt .
LEAVEBLANK
Itaque amplius milibus XII aut armatorum aut eorum qui eo timore arma proiecerant interfectis omnis multitudo capitur impedimentorum .
LEAVEBLANK
Qua ex fuga cum constaret Drappetem Senonem , qui , ut primum defecerat Gallia , collectis undique perditis hominibus , servis ad libertatem vocatis , exulibus omnium civitatum adscitis , receptis latronibus impedimenta et commeatus Romanorum interceperat , non amplius hominum duobus milibus ex fuga collectis provinciam petere unaque consilium cum eo Lucterium Cadurcum cepisse , quem superiore commentario prima defectione Galliae facere in provinciam voluisse impetum cognitum est , Caninius legatus cum legionibus duabus ad eos persequendos contendit , ne detrimento aut timore provinciae magna infamia perditorum hominum latrociniis caperetur .
LEAVEBLANK
Gaius Fabius cum reliquo exercitu in Carnutes ceterasque proficiscitur civitates , quarum eo proelio , quod cum Dumnaco fecerat , copias esse accisas sciebat .
LEAVEBLANK
Non enim dubitabat quin recenti calamitate summissiores essent futurae , dato vero spatio ac tempore eodem instigante Dumnaco possent concitari .
LEAVEBLANK
Qua in re summa felicitas celeritasque in recipiendis civitatibus Fabium consequitur .
LEAVEBLANK
Nam Carnutes , qui saepe vexati numquam pacis fecerant mentionem , datis obsidibus veniunt in deditionem , ceteraeque civitates positae in ultimis Galliae finibus Oceano coniunctae , quae Armoricae appellantur , auctoritate adductae Carnutum adventu Fabi legionumque imperata sine mora faciunt .
LEAVEBLANK
Dumnacus suis finibus expulsus errans latitansque solus extremas Galliae regiones petere est coactus .
LEAVEBLANK
At Drappes unaque Lucterius , cum legiones Caniniumque adesse cognoscerent nec se sine certa pernicie persequente exercitu putarent provinciae fines intrare posse nec iam libere vagandi latrociniorumque faciendorum facultatem haberent , in finibus consistunt Cadurcorum .
LEAVEBLANK
Ibi cum Lucterius apud suos cives quondam integris rebus multum potuisset , semperque auctor novorum consiliorum magnam apud barbaros auctoritatem haberet , oppidum Vxellodunum , quod in clientela fuerat eius , egregie natura loci munitum , occupat suis et Drappetis copiis oppidanosque sibi coniungit .
LEAVEBLANK
Quo cum confestim Gaius Caninius venisset animadverteretque omnes oppidi partes praeruptissimis saxis esse munitas , quo defendente nullo tamen armatis ascendere esset difficile , magna autem impedimenta oppidanorum videret , quae si clandestina fuga subtrahere conarentur , effugere non modo equitatum , sed ne legiones quidem possent , tripertito cohortibus divisis trina excelsissimo loco castra fecit ;
LEAVEBLANK
a quibus paulatim , quantum copiae patiebantur , vallum in oppidi circuitum ducere instituit .
LEAVEBLANK
Quod cum animadverterent oppidani miserrimaque Alesiae memoria solliciti similem casum obsessionis vererentur , maximeque ex omnibus Lucterius , qui fortunae illius periculum fecerat , moneret frumenti rationem esse habendam , constituunt omnium consensu parte ibi relicta copiarum ipsi cum expeditis ad importandum frumentum proficisci .
LEAVEBLANK
Eo consilio probato proxima nocte duobus milibus armatorum relictis reliquos ex oppido Drappes et Lucterius educunt .
LEAVEBLANK
Hi paucos dies morati ex finibus Cadurcorum , qui partim re frumentaria sublevare eos cupiebant , partim prohibere quo minus sumerent non poterant , magnum numerum frumenti comparant , nonnumquam autem expeditionibus nocturnis castella nostrorum adoriuntur .
LEAVEBLANK
Quam ob causam Gaius Caninius toto oppido munitiones circumdare moratur , ne aut opus effectum tueri non possit aut plurimis in locis infirma disponat praesidia .
LEAVEBLANK
Magna copia frumenti comparata considunt Drappes et Lucterius non longius ab oppido X milibus , unde paulatim frumentum in oppidum supportarent .
LEAVEBLANK
Ipsi inter se provincias partiuntur : Drappes castris praesidio cum parte copiarum restitit ;
LEAVEBLANK
Lucterius agmen iumentorum ad oppidum ducit .
LEAVEBLANK
Dispositis ibi praesidiis hora noctis circiter decima silvestribus angustisque itineribus frumentum importare in oppidum instituit .
LEAVEBLANK
Quorum strepitum vigiles castrorum cum sensissent , exploratoresque missi quae gererentur renuntiassent , Caninius celeriter cum cohortibus armatis ex proximis castellis in frumentarios sub ipsam lucem impetum fecit .
LEAVEBLANK
Ei repentino malo perterriti diffugiunt ad sua praesidia ;
LEAVEBLANK
quae nostri ut viderunt , acrius contra armatos incitati neminem ex eo numero vivum capi patiuntur .
LEAVEBLANK
Profugit inde cum paucis Lucterius nec se recipit in eastra .
LEAVEBLANK
Re bene gesta Caninius ex captivis comperit partem copiarum cum Drappete esse in castris a milibus longe non amplius XII .
LEAVEBLANK
Qua re ex compluribus cognita , cum intellegeret fugato duce altero perterritos reliquos facile opprimi posse , magnae felicitatis esse arbitrabatur neminem ex caede refugisse in castra qui de accepta calamitate nuntium Drappeti perferret .
LEAVEBLANK
Sed in experiendo cum periculum nullum videret , equitatum omnem Germanosque pedites , summae velocitatis homines , ad castra hostium praemittit ;
LEAVEBLANK
ipse legionem unam in trina castra distribuit , alteram secum expeditam ducit .
LEAVEBLANK
Cum propius hostes accessisset , ab exploratoribus quos praemiserat cognoscit castra eorum , ut barbarorum fere consuetudo est , relictis locis superioribus ad ripas fluminis esse demissa ;
LEAVEBLANK
at Germanos equitesque imprudentibus omnibus de improviso advolasse proeliumque commisisse .
LEAVEBLANK
Qua re cognita legionem armatam instructamque adducit .
LEAVEBLANK
Ita repente omnibus ex partibus signo dato loca superiora capiuntur .
LEAVEBLANK
Quod ubi accidit , Germani equitesque signis legionis visis vehementissime proeliantur .
LEAVEBLANK
Confestim cohortes undique impetum faciunt omnibusque aut interfectis aut captis magna praeda potiuntur .
LEAVEBLANK
Capitur ipse eo proelio Drappes .
LEAVEBLANK
Caninius felicissime re gesta sine ullo paene militis vulnere ad obsidendos oppidanos revertitur externoque hoste deleto , cuius timore antea dividere praesidia et munitione oppidanos circumdare prohibitus erat , opera undique imperat administrari .
LEAVEBLANK
Venit eodem cum suis copiis postero die Gaius Fabius partemque oppidi sumit ad obsidendum .
LEAVEBLANK
Caesar interim M. Antonium quaestorem cum cohortibus XV in Bellovacis relinquit , ne qua rursus novorum consiliorum capiendorum Belgis facultas daretur .
LEAVEBLANK
Ipse reliquas civitates adit , obsides plures imperat , timentes omnium animos consolatione sanat .
LEAVEBLANK
Cum in Carnutes venisset , quorum in civitate superiore commentario Caesar exposuit initium belli esse ortum , quod praecipue eos propter conscientiam facti timere animadvertebat , quo celerius civitatem timore liberaret , principem sceleris illius et concitatorem belli , Gutruatum , ad supplicium depoposcit .
LEAVEBLANK
Qui etsi ne civibus quidem suis se committebat , tamen celeriter omnium cura quaesitus in castra perducitur .
LEAVEBLANK
Cogitur in eius supplicium Caesar contra suam naturam concursu maximo militum , qui ei omnia pericula et detrimenta belli accepta referebant , adeo ut verberibus exanimatum corpus securi feriretur .
LEAVEBLANK
Ibi crebris litteris Canini fit certior quae de Drappete et Lucterio gesta essent , quoque in consilio permanerent oppidani .
LEAVEBLANK
Quorum etsi paucitatem contemnebat , tamen pertinaciam magna poena esse adficiendam iudicabat , ne universa Gallia non sibi vires defuisse ad resistendum Romanis , sed constantiam putaret , neve hoc exemplo ceterae civitates locorum opportunitate fretae se vindicarent in libertatem , cum omnibus Gallis notum esse sciret reliquam esse unam aestatem suae provinciae , quam si sustinere potuissent , nullum ultra periculum vererentur .
LEAVEBLANK
Itaque Q. Calenum legatum cum legionibus reliquit qui iustis itineribus subsequeretur ;
LEAVEBLANK
ipse cum omni equitatu quam potest celerrime ad Caninium contendit .
LEAVEBLANK
Cum contra exspectationem omnium Caesar Vxellodunum venisset oppidumque operibus clausum animadverteret neque ab oppugnatione recedi videret ulla condicione posse , magna autem copia frumenti abundare oppidanos ex perfugis cognosset , aqua prohibere hostem temptare coepit .
LEAVEBLANK
Flumen infimam vallem dividebat , quae totum paene montem cingebat , in quo positum erat praeruptum undique oppidum Vxellodunum .
LEAVEBLANK
Hoc avertere loci natura prohibebat : in infimis enim sic radicibus montis ferebatur , ut nullam in partem depressis fossis derivari posset .
LEAVEBLANK
Erat autem oppidanis difficilis et praeruptus eo descensus , ut prohibentibus nostris sine vulneribus ac periculo vitae neque adire flumen neque arduo se recipere possent ascensu .
LEAVEBLANK
Qua difficultate eorum cognita Caesar sagittariis funditoribusque dispositis , tormentis etiam quibusdam locis contra facillimos descensus collocatis aqua fluminis prohibebat oppidanos .
LEAVEBLANK
Quorum omnis postea multitudo aquatorum unum in locum conveniebat sub ipsius oppidi murum , ubi magnus fons aquae prorumpebat ab ea parte , quae fere pedum CCC intervallo fluminis circuitu vacabat .
LEAVEBLANK
Hoc fonte prohiberi posse oppidanos cum optarent reliqui , Caesar unus videret , e regione eius vineas agere adversus montem et aggerem instruere coepit magno cum labore et continua dimicatione .
LEAVEBLANK
Oppidani enim loco superiore decurrunt et eminus sine periculo proeliantur multosque pertinaciter succedentes vulnerant ;
LEAVEBLANK
non deterrentur tamen milites nostri vineas proferre et labore atque operibus locorum vincere difficultates .
LEAVEBLANK
Eodem tempore cuniculos tectos ab vineis agunt ad caput fontis ;
LEAVEBLANK
quod genus operis sine ullo periculo , sine suspicione hostium facere licebat .
LEAVEBLANK
Exstruitur agger in altitudinem pedum sexaginta , collocatur in eo turris decem tabulatorum , non quidem quae moenibus aequaret ( id enim nullis operibus effici poterat ) , sed quae superare fontis fastigium posset .
LEAVEBLANK
Ex ea cum tela tormentis iacerentur ad fontis aditum , nec sine periculo possent aquari oppidani , non tantum pecora atque iumenta , sed etiam magna hostium multitudo siti consumebatur .
LEAVEBLANK
Quo malo perterriti oppidani cupas sebo , pice , scandulis complent ;
LEAVEBLANK
eas ardentes in opera provolvunt eodemque tempore acerrime proeliantur , ut ab incendio restinguendo dimicationis periculo deterreant Romanos .
LEAVEBLANK
Magna repente in ipsis operibus flamma exstitit .
LEAVEBLANK
Quaecumque enim per locum praecipitem missa erant , ea vineis et aggere suppressa comprehendebant id ipsum quod morabatur .
LEAVEBLANK
Milites contra nostri , quamquam periculoso genere proeli locoque iniquo premebantur , tamen omnia fortissimo sustinebant animo .
LEAVEBLANK
Res enim gerebatur et excelso loco et in conspectu exercitus nostri , magnusque utrimque clamor oriebatur .
LEAVEBLANK
Ita quam quisque poterat maxime insignis , quo notior testatiorque virtus esset eius , telis hostium flammaeque se offerebat .
LEAVEBLANK
Caesar cum complures suos vulnerari videret , ex omnibus oppidi partibus cohortes montem ascendere et simulatione moenium occupandorum clamorem undique iubet tollere .
LEAVEBLANK
Quo facto perterriti oppidani , cum quid ageretur in locis reliquis essent suspensi , revocant ab impugnandis operibus armatos murisque disponunt .
LEAVEBLANK
Ita nostri fine proeli facto celeriter opera flamma comprehensa partim restinguunt , partim interscindunt .
LEAVEBLANK
Cum pertinaciter resisterent oppidani , magna etiam parte amissa siti suorum in sententia permanerent , ad postremum cuniculis venae fontis intercisae sunt atque aversae .
LEAVEBLANK
Quo facto repente perennis exaruit fons tantamque attulit oppidanis salutis desperationem , ut id non hominum consilio , sed deorum voluntate factum putarent .
LEAVEBLANK
Itaque se necessitate coacti tradiderunt .
LEAVEBLANK
Caesar , cum suam lenitatem cognitam omnibus sciret neque vereretur ne quid crudelitate naturae videretur asperius fecisse , neque exitum consiliorum suorum animadverteret , si tali ratione diversis in locis plures consilia inissent , exemplo supplici deterrendos reliquos existimavit .
LEAVEBLANK
Itaque omnibus qui arma tulerant manus praecidit vitamque concessit , quo testatior esset poena improborum .
LEAVEBLANK
Drappes , quem captum esse a Caninio docui , sive indignitate et dolore vinculorum sive timore gravioris supplici paucis diebus cibo se abstinuit atque ita interiit .
LEAVEBLANK
Eodem tempore Lacterius , quem profugisse ex proelio scripsi , cum in potestatem venisset Epasnacti Arverni ( crebro enim mutandis locis multorum fidei se committebat , quod nusquam diutius sine periculo commoraturus videbatur , cum sibi conscius esset , quam inimicum deberet Caesarem habere ) , hunc Epasnactus Arvernus , amicissimus populi Romani , sine dubitatione ulla vinctum ad Caesarem deduxit .
LEAVEBLANK
Labienus interim in Treveris equestre proelium facit secundum compluribusque Treveris interfectis et Germanis , qui nullis adversus Romanos auxilia denegabant , principes eorum vivos redigit in suam potestatem atque in his Surum Aeduum , qui et virtutis et generis summam nobilitatem habebat solusque ex Aeduis ad id tempus permanserat in armis .
LEAVEBLANK
Ea re cognita Caesar , cum in omnibus partibus Galliae bene res geri videret iudicaretque superioribus aestivis Galliam devictam subactamque esse , Aquitaniam numquam adisset , per Publium Crassum quadam ex parte devicisset , cum duabus legionibus in eam partem Galliae est profectus , ut ibi extremum tempus consumeret aestivorum .
LEAVEBLANK
Quam rem sicuti cetera celeriter feliciterque confecit .
LEAVEBLANK
Namque omnes Aquitaniae civitates legatos ad Caesarem miserunt obsidesque ei dederunt .
LEAVEBLANK
Quibus rebus gestis ipse equitum praesidio Narbonem profectus est , exercitum per legatos in hiberna deduxit : quattuor legiones in Belgio collocavit cum M. Antonio et C. Trebonio et P. Vatinio legatis , duas legiones in Aeduos deduxit , quorum in omni Gallia summam esse auctoritatem sciebat , duas in Turonis ad fines Carnutum posuit , quae omnem illam regionem coniunctam Oceano continerent , duas reliquas in Lemovicum finibus non longe ab Arvernis , ne qua pars Galliae vacua ab exercitu esset .
LEAVEBLANK
Paucos dies ipse in provincia moratus , cum celeriter omnes conventus percucurrisset , publicas controversias cognosset , bene meritis praemia tribuisset ( cognoscendi enim maximam facultatem habebat , quali quisque fuisset animo in totius Galliae defectione , quam sustinuerat fidelitate atque auxiliis provinciae illius ) , his confectis rebus ad legiones in Belgium se recipit hibernatque Nemetocennae .
LEAVEBLANK
Ibi cognoscit Commium Atrebatem proelio cum equitatu suo contendisse .
LEAVEBLANK
Nam cum Antonius in hiberna venisset , civitasque Atrebatum in officio esset , Commius , qui post illam vulnerationem , quam supra commemoravi , semper ad omnes motus paratus suis civibus esse consuesset , ne consilia belli quaerentibus auctor armorum duxque deesset , parente Romanis civitate cum suis equitibus latrociniis se suosque alebat infestisque itineribus commeatus complures , qui comportabantur in hiberna Romanorum , intercipiebat .
LEAVEBLANK
Erat attributus Antonio praefectus equitum C. Volusenus Quadratus qui cum eo hibernaret .
LEAVEBLANK
Hunc Antonius ad persequendum equitatum hostium mittit .
LEAVEBLANK
Volusenus ad eam virtutem , quae singularis erat in eo , magnum odium Commi adiungebat , quo libentius id faceret quod imperabatur .
LEAVEBLANK
Itaque dispositis insidiis saepius equites eius adgressus secunda proelia faciebat .
LEAVEBLANK
Novissime , cum vehementius contenderetur , ac Volusenus ipsius intercipiendi Commi cupiditate pertinacius eum cum paucis insecutus esset , ille autem fuga vehementi Volusenum produxisset longius , inimicus homini suorum invocat fidem atque auxilium , ne sua vulnera per fidem imposita paterentur impunita , conversoque equo se a ceteris incautius permittit in praefectum .
LEAVEBLANK
Faciunt hoc idem omnes eius equites paucosque nostros convertunt atque insequuntur .
LEAVEBLANK
Commius incensum calcaribus equum coniungit equo Quadrati lanceaque infesta magnis viribus medium femur traicit Voluseni .
LEAVEBLANK
Praefecto vulnerato non dubitant nostri resistere et conversis equis hostem pellere .
LEAVEBLANK
Quod ubi accidit , complures hostium magno nostrorum impetu perculsi vulnerantur ac partim in fuga proteruntur , partim intercipiuntur ;
LEAVEBLANK
quod malum dux equi velocitate evitavit : graviter adeo vulneratus praefectus , ut vitae periculum aditurus videretur , refertur in castra .
LEAVEBLANK
Commius autem sive expiato suo dolore sive magna parte amissa suorum legatos ad Antonium mittit seque et ibi futurum , ubi praescripserit , et ea facturum , quae imperarit , obsidibus firmat ;
LEAVEBLANK
unum illud orat , ut timori suo concedatur , ne in conspectum veniat cuiusquam Romani .
LEAVEBLANK
Cuius postulationem Antonius cum iudicaret ab iusto nasci timore , veniam petenti dedit , obsides accepit .
LEAVEBLANK
Scio Caesarem singulorum annorum singulos commentarios confecisse ;
LEAVEBLANK
quod ego non existimavi mihi esse faciendum , propterea quod insequens annus , L. Paulo C. Marcello consulibus , nullas habet magnopere Galliae res gestas .
LEAVEBLANK
Ne quis tamen ignoraret , quibus in locis Caesar exercitusque eo tempore fuissent , pauca esse scribenda coniungendaque huic commentario statui .
LEAVEBLANK
Caesar in Belgio cum hiemaret , unum illud propositum habebat , continere in amicitia civitates , nulli spem aut causam dare armorum .
LEAVEBLANK
Nihil enim minus volebat quam sub decessu suo necessitatem sibi aliquam imponi belli gerendi , ne , cum exercitum deducturus esset , bellum aliquod relinqueretur quod omnis Gallia libenter sine praesenti periculo susciperet .
LEAVEBLANK
Itaque honorifice civitates appellando , principes maximis praemiis adficiendo , nulla onera iniungendo defessam tot adversis proeliis Galliam condicione parendi meliore facile in pace continuit .
LEAVEBLANK
Ipse hibernis peractis contra consuetudinem in Italiam quam maximis itineribus est profectus , ut municipia et colonias appellaret , quibus M. Antoni quaestoris sui , commendaverat sacerdoti petitionem .
LEAVEBLANK
Contendebat enim gratia cum libenter pro homine sibi coniunctissimo , quem paulo ante praemiserat ad petitionem , tum acriter contra factionem et potentiam paucorum , qui M. Antoni repulsa Caesaris decedentis gratiam convellere cupiebant .
LEAVEBLANK
Hunc etsi augurem prius factum quam Italiam attingeret in itinere audierat , tamen non minus iustam sibi causam municipia et colonias adeundi existimavit , ut eis gratias ageret , quod frequentiam atque officium suum Antonio praestitissent , simulque se et honorem suum sequentis anni commendaret , propterea quod insolenter adversarii sui gloriarentur L. Lentulum et C. Marcellum consules creatos qui omnem honorem et dignitatem Caesaris spoliarent , ereptum Ser. Galbae consulatum , cum is multo plus gratia suffragiisque valuisset , quod sibi coniunctus et familiaritate et consuetudine legationis esset .
LEAVEBLANK
Exceptus est Caesaris adventus ab omnibus municipiis et coloniis incredibili honore atque amore .
LEAVEBLANK
Tum primum enim veniebat ab illo universae Galliae bello .
LEAVEBLANK
Nihil relinquebatur quod ad ornatum portarum , itinerum , locorum omnium qua Caesar iturus erat excogitari poterat .
LEAVEBLANK
Cum liberis omnis multitudo obviam procedebat , hostiae omnibus locis immolabantur , tricliniis stratis fora templaque occupabantur , ut vel exspectatissimi triumphi laetitia praecipi posset .
LEAVEBLANK
Tanta erat magnificentia apud opulentiores , cupiditas apud humiliores .
LEAVEBLANK
Cum omnes regiones Galliae togatae Caesar percucurrisset , summa celeritate ad exercitum Nemetocennam rediit legionibusque ex omnibus hibernis ad fines Treverorum evocatis eo profectus est ibique exercitum lustravit .
LEAVEBLANK
T. Labienum Galliae togatae praefecit , quo maiore commendatione conciliaretur ad consulatus petitionem .
LEAVEBLANK
Ipse tantum itinerum faciebat , quantum satis esse ad mutationem locorum propter salubritatem existimabat .
LEAVEBLANK
Ibi quamquam crebro audiebat Labienum ab inimicis suis sollicitari certiorque fiebat id agi paucorum consiliis , ut interposita senatus auctoritate aliqua parte exercitus spoliaretur , tamen neque de Labieno credidit quidquam neque contra senatus auctoritatem ut aliquid faceret potuit adduci .
LEAVEBLANK
Iudicabat enim liberis sententiis patrum conscriptorum causam suam facile obtineri .
LEAVEBLANK
Nam C. Curio , tribunus plebis , cum Caesaris causam dignitatemque defendendam suscepisset , saepe erat senatui pollicitus , si quem timor armorum Caesaris laederet , et quoniam Pompei dominatio atque arma non minimum terrorem foro inferrent , discederet uterque ab armis exercitusque dimitteret : fore eo facto liberam et sui iuris civitatem .
LEAVEBLANK
Neque hoc tantum pollicitus est , sed etiam per se discessionem facere coepit ;
LEAVEBLANK
quod ne fieret consules amicique Pompei iusserunt atque ita rem morando discusserunt .
LEAVEBLANK
Magnum hoc testimonium senatus erat universi conveniensque superiori facto .
LEAVEBLANK
Nam Marcellus proximo anno , cum impugnaret Caesaris dignitatem , contra legem Pompei et Crassi rettulerat ante tempus ad senatum de Caesaris provinciis , sententiisque dictis discessionem faciente Marcello , qui sibi omnem dignitatem ex Caesaris invidia quaerebat , senatus frequens in alia omnia transiit .
LEAVEBLANK
Quibus non frangebantur animi inimicorum Caesaris , sed admonebantur quo maiores pararent necessitates , quibus cogi posset senatus id probare , quod ipsi constituissent .
LEAVEBLANK
Fit deinde senatus consultum , ut ad bellum Parthicum legio una a Cn. Pompeio , altera a C. Caesare mitteretur ;
LEAVEBLANK
neque obscure duae legiones uni detrahuntur .
LEAVEBLANK
Nam Cn. Pompeius legionem primam , quam ad Caesarem miserat , confectam ex delectu provinciae Caesaris , eam tamquam ex suo numero dedit .
LEAVEBLANK
Caesar tamen , cum de voluntate minime dubium esset adversariorum suorum , Pompeio legionem remisit et suo nomine quintam decimam , quam in Gallia citeriore habuerat , ex senatus consulto iubet tradi .
LEAVEBLANK
In eius locum tertiam decimam legionem in Italiam mittit quae praesidia tueretur , ex quibus praesidiis quinta decima deducebatur .
LEAVEBLANK
Ipse exercitui distribuit hiberna : C. Trebonium cum legionibus quattuor in Belgio collocat , C. Fabium cum totidem in Aeduos deducit .
LEAVEBLANK
Sic enim existimabat tutissimam fore Galliam , si Belgae , quorum maxima virtus , Aedui , quorum auctoritas summa esset , exercitibus continerentur .
LEAVEBLANK
Ipse in Italiam profectus est .
LEAVEBLANK
Quo cum venisset , cognoscit per C. Marcellum consulem legiones duas ab se remissas , quae ex senatus consulto deberent ad Parthicum bellum duci , Cn. Pompeio traditas atque in Italia retentas esse .
LEAVEBLANK
Hoc facto quamquam nulli erat dubium , quidnam contra Caesarem pararetur , tamen Caesar omnia patienda esse statuit , quoad sibi spes aliqua relinqueretur iure potius disceptandi quam belli gerendi .
LEAVEBLANK
Contendit ... Ea quae secuta est hieme , qui fuit annus Cn. Pompeio , M. Crasso consulibus , Usipetes Germani et item Tencteri magna cum multitudine hominum flumen Rhenum transierunt , non longe a mari , quo Rhenus influit .
LEAVEBLANK
Causa transeundi fuit quod ab Suebis complures annos exagitati bello premebantur et agri cultura prohibebantur .
LEAVEBLANK
Sueborum gens est longe maxima et bellicosissima Germanorum omnium .
LEAVEBLANK
Hi centum pagos habere dicuntur , ex quibus quotannis singula milia armatorum bellandi causa ex finibus educunt .
LEAVEBLANK
Reliqui , qui domi manserunt , se atque illos alunt ;
LEAVEBLANK
hi rursus in vicem anno post in armis sunt , illi domi remanent .
LEAVEBLANK
Sic neque agri cultura nec ratio atque usus belli intermittitur .
LEAVEBLANK
Sed privati ac separati agri apud eos nihil est , neque longius anno remanere uno in loco colendi causa licet .
LEAVEBLANK
Neque multum frumento , sed maximam partem lacte atque pecore vivunt multum sunt in venationibus ;
LEAVEBLANK
quae res et cibi genere et cotidiana exercitatione et libertate vitae , quod a pueris nullo officio aut disciplina adsuefacti nihil omnino contra voluntatem faciunt , et vires alit et immani corporum magnitudine homines efficit .
LEAVEBLANK
Atque in eam se consuetudinem adduxerunt ut locis frigidissimis neque vestitus praeter pelles habeant quicquam , quarum propter exiguitatem magna est corporis pars aperta , et laventur in fluminibus .
LEAVEBLANK
Mercatoribus est aditus magis eo ut quae bello ceperint quibus vendant habeant , quam quo ullam rem ad se importari desiderent .
LEAVEBLANK
Quin etiam iumentis , quibus maxime Galli delectantur quaeque impenso parant pretio , Germani importatis non utuntur , sed quae sunt apud eos nata , parva atque deformia , haec cotidiana exercitatione summi ut sint laboris efficiunt .
LEAVEBLANK
Equestribus proeliis saepe ex equis desiliunt ac pedibus proeliantur , equos eodem remanere vestigio adsue fecerunt , ad quos se celeriter , cum usus est , recipiunt : neque eorum moribus turpius quicquam aut inertius habetur quam ephippiis uti .
LEAVEBLANK
Itaque ad quemvis numerum ephippiatorum equitum quamvis pauci adire audent .
LEAVEBLANK
Vinum omnino ad se importari non patiuntur , quod ea re ad laborem ferendum remollescere homines atque effeminari arbitrantur .
LEAVEBLANK
Publice maximam putant esse laudem quam latissime a suis finibus vacare agros : hac re significari magnum numerum civitatum suam vim sustinere non posse .
LEAVEBLANK
Itaque una ex parte a Suebis circiter milia passuum C agri vacare dicuntur .
LEAVEBLANK
Ad alteram partem succedunt Ubii , quorum fuit civitas ampla atque florens , ut est captus Germanorum ;
LEAVEBLANK
ii paulo , quamquam sunt eiusdem generis , sunt ceteris humaniores , propterea quod Rhenum attingunt multum ad eos mercatores ventitant et ipsi propter propinquitatem quod Gallicis sunt moribus adsuefacti .
LEAVEBLANK
Hos cum Suebi multis saepe bellis experti propter amplitudinem gravitatem civitatis finibus expellere non potuissent , tamen vectigales sibi fecerunt ac multo humiliores infirmiores redegerunt .
LEAVEBLANK
In eadem causa fuerunt Usipetes et Tencteri , quos supra diximus ;
LEAVEBLANK
qui complures annos Sueborum vim sustinuerunt , ad extremum tamen agris expulsi et multis locis Germaniae triennium vagati ad Rhenum pervenerunt , quas regiones Menapii incolebant .
LEAVEBLANK
Hi ad utramque ripam fluminis agros , aedificia vicosque habebant ;
LEAVEBLANK
sed tantae multitudinis adventu perterriti ex iis aedificiis quae trans flumen habuerant demigraverant , et cis Rhenum dispositis praesidiis Germanos transire prohibebant .
LEAVEBLANK
Illi omnia experti , cum neque vi contendere propter inopiam navium neque clam transire propter custodias Menapiorum possent , reverti se in suas sedes regiones simulaverunt et tridui viam progressi rursus reverterunt atque omni hoc itinere una nocte equitatu confecto inscios inopinantes Menapios oppresserunt , qui de Germanorum discessu per exploratores certiores facti sine metu trans Rhenum in suos vicos remigraverant .
LEAVEBLANK
His interfectis navibus eorum occupatis , prius quam ea pars Menapiorum quae citra Rhenum erat certior fieret , flumen transierunt atque omnibus eorum aedificiis occupatis reliquam partem hiemis se eorum copiis aluerunt .
LEAVEBLANK
His de rebus Caesar certior factus et infirmitatem Gallorum veritus , quod sunt in consiliis capiendis mobiles et novis plerumque rebus student , nihil his committendum existimavit .
LEAVEBLANK
Est enim hoc Gallicae consuetudinis , uti et viatores etiam invitos consistere cogant et quid quisque eorum de quaque re audierit aut cognoverit quaerant et mercatores in oppidis vulgus circumsistat quibus ex regionibus veniant quas ibi res cognoverint pronuntiare cogat .
LEAVEBLANK
His rebus atque auditionibus permoti de summis saepe rebus consilia ineunt , quorum eos in vestigio paenitere necesse est , cum incertis rumoribus serviant et pleri ad voluntatem eorum ficta respondeant .
LEAVEBLANK
Qua consuetudine cognita Caesar , ne graviori bello , occurreret , maturius quam consuerat ad exercitum proficiscitur .
LEAVEBLANK
Eo cum venisset , ea quas fore suspicatus erat facta cognovit : missas legationes ab non nullis civitatibus ad Germanos invitatos eos uti ab Rheno discederent : omnia quaeque postulassent ab se fore parata .
LEAVEBLANK
Qua spe adducti Germani latius iam vagabantur et in fines Eburonum et Condrusorum , qui sunt Treverorum clientes , pervenerant .
LEAVEBLANK
Principibus Gallice evocatis Caesar ea quae cognoverat dissimulanda sibi existimavit , eorumque animis permulsis et confirmatis equitatu imperato bellum cum Germanis gerere constituit .
LEAVEBLANK
Re frumentaria comparata equitibusque delectis iter in ea loca facere coepit , quibus in locis esse Germanos audiebat .
LEAVEBLANK
A quibus cum paucorum dierum iter abesset , legati ab iis venerunt , quorum haec fuit oratio : Germanos neque priores populo Romano bellum inferre neque tamen recusare , si lacessantur , quin armis contendant , quod Germanorum consuetudo haec sit a maioribus tradita , Quicumque bellum inferant , resistere neque deprecari .
LEAVEBLANK
Haec tamen dicere venisse invitos , eiectos domo ;
LEAVEBLANK
si suam gratiam Romani velint , posse iis utiles esse amicos ;
LEAVEBLANK
vel sibi agros attribuant vel patiantur eos tenere quos armis possederint : sese unis Suebis concedere , quibus ne di quidem immortales pares esse possint ;
LEAVEBLANK
reliquum quidem in terris esse neminem quem non superare possint .
LEAVEBLANK
Ad haec Caesar quae visum est respondit ;
LEAVEBLANK
sed exitus fuit orationis : sibi nullam cum iis amicitiam esse posse , si in Gallia remanerent ;
LEAVEBLANK
neque verum esse , qui suos fines tueri non potuerint alienos occupare ;
LEAVEBLANK
neque ullos in Gallia vacare agros qui dari tantae praesertim multitudini sine iniuria possint ;
LEAVEBLANK
sed licere , si velint , in Ubiorum finibus considere , quorum sint legati apud se et de Sueborum iniuriis querantur et a se auxilium petant : hoc se Ubiis imperaturum .
LEAVEBLANK
Legati haec se ad suos relaturos dixerunt et re deliberata post diem tertium ad Caesarem reversuros : interea ne propius se castra moveret petierunt .
LEAVEBLANK
Ne id quidem Caesar ab se impetrari posse dixit .
LEAVEBLANK
Cognoverat enim magnam partem equitatus ab iis aliquot diebus ante praedandi frumentandi causa ad Ambivaritos trans Mosam missam : hos expectari equites atque eius rei causa moram interponi arbitrabatur .
LEAVEBLANK
Mosa profluit ex monte Vosego , qui est in finibus Lingonum , et parte quadam ex Rheno recepta , quae appellatur Vacalus insulam efficit Batavorum , in Oceanum influit neque longius ab Oceano milibus passuum LXXX in Rhenum influit .
LEAVEBLANK
Rhenus autem oritur ex Lepontiis , qui Alpes incolunt , et longo spatio per fines Nantuatium , Helvetiorum , Sequanorum , Mediomatricorum , Tribocorum , Treverorum citatus fertur et , ubi Oceano adpropinquavit , in plures diffluit partes multis ingentibus insulis effectis , quarum pars magna a feris barbaris nationibus incolitur , ex quibus sunt qui piscibus atque ovis avium vivere existimantur , multis capitibus in Oceanum influit .
LEAVEBLANK
Caesar cum ab hoste non amplius passuum XII milibus abesset , ut erat constitutum , ad eum legati revertuntur ;
LEAVEBLANK
qui in itinere congressi magnopere ne longius progrederetur orabant .
LEAVEBLANK
Cum id non impetrassent , petebant uti ad eos equites qui agmen antecessissent praemitteret eos pugna prohiberet , sibique ut potestatem faceret in Ubios legatos mittendi ;
LEAVEBLANK
quorum si principes ac senatus sibi iure iurando fidem fecisset , ea condicione quae a Caesare ferretur se usuros ostendebant : ad has res conficiendas sibi tridui spatium daret .
LEAVEBLANK
Haec omnia Caesar eodem illo pertinere arbitrabatur ut tridui mora interposita equites eorum qui abessent reverterentur ;
LEAVEBLANK
tamen sese non longius milibus passuum IIII aquationis causa processurum eo die dixit : huc postero die quam frequentissimi convenirent , ut de eorum postulatis cognosceret .
LEAVEBLANK
Interim ad praefectos , qui cum omni equitatu antecesserant , mittit qui nuntiarent ne hostes proelio lacesserent , et si ipsi lacesserentur , sustinerent quoad ipse cum exercitu propius accessisset .
LEAVEBLANK
At hostes , ubi primum nostros equites conspexerunt , quorum erat V milium numerus , cum ipsi non amplius DCCC equites haberent , quod ii qui frumentandi causa ierant trans Mosam profecti nondum redierant , nihil timentibus nostris , quod legati eorum paulo ante a Caesare discesserant atque is dies indutiis erat ab his petitus , impetu facto celeriter nostros perturbaverunt ;
LEAVEBLANK
rursus his resistentibus consuetudine sua ad pedes desiluerunt subfossis equis compluribus nostris deiectis reliquos in fugam coniecerunt atque ita perterritos egerunt ut non prius fuga desisterent quam in conspectum agminis nostri venissent .
LEAVEBLANK
In eo proelio ex equitibus nostris interficiuntur IIII et LXX , in his vir fortissimus Piso Aquitanus , amplissimo genere natus , cuius avus in civitate sua regnum obtinuerat amicus a senatu nostro appellatus .
LEAVEBLANK
Hic cum fratri intercluso ab hostibus auxilium ferret , illum ex periculo eripuit , ipse equo vulnerato deiectus , quoad potuit , fortissime restitit ;
LEAVEBLANK
cum circumventus multis vulneribus acceptis cecidisset atque id frater , qui iam proelio excesserat , procul animadvertisset , incitato equo se hostibus obtulit atque interfectus est .
LEAVEBLANK
Hoc facto proelio Caesar neque iam sibi legatos audiendos neque condiciones accipiendas arbitrabatur ab iis qui per dolum atque insidias petita pace ultro bellum intulissent ;
LEAVEBLANK
expectare vero dum hostium copiae augerentur equitatus reverteretur summae dementiae esse iudicabat , et cognita Gallorum infirmitate quantum iam apud eos hostes uno proelio auctoritatis essent consecuti sentiebat ;
LEAVEBLANK
quibus ad consilia capienda nihil spatii dandum existimabat .
LEAVEBLANK
His constitutis rebus et consilio cum legatis et quaestore communicato , ne quem diem pugnae praetermitteret , oportunissima res accidit , quod postridie eius diei mane eadem et perfidia et simulatione usi Germani frequentes , omnibus principibus maioribusque natu adhibitis , ad eum in castra venerunt , simul , ut dicebatur , sui purgandi causa , quod contra atque esset dictum et ipsi petissent , proelium pridie commisissent , simul ut , si quid possent , de indutiis fallendo impetrarent .
LEAVEBLANK
Quos sibi Caesar oblatos gavisus illos retineri iussit ;
LEAVEBLANK
ipse omnes copias castris eduxit equitatumque , quod recenti proelio perterritum esse existimabat , agmen subsequi iussit .
LEAVEBLANK
Acie triplici instituta et celeriter VIII milium itinere confecto , prius ad hostium castra pervenit quam quid ageretur Germani sentire possent .
LEAVEBLANK
Qui omnibus rebus subito perterriti et celeritate adventus nostri et discessu suorum , neque consilii habendi neque arma capiendi spatio dato perturbantur , copiasne adversus hostem ducere an castra defendere an fuga salutem petere praestaret .
LEAVEBLANK
Quorum timor cum fremitu et concursu significaretur , milites nostri pristini diei perfidia incitati in castra inruperunt .
LEAVEBLANK
Quo loco qui celeriter arma capere potuerunt paulisper nostris restiterunt atque inter carros impedimenta proelium commiserunt ;
LEAVEBLANK
at reliqua multitudo puerorum mulierumque ( nam eum omnibus suis domo excesserant Rhenum transierant ) passim fugere coepit , ad quos consectandos Caesar equitatum misit .
LEAVEBLANK
Germani post tergum clamore audito , eum suos interfici viderent , armis abiectis signis militaribus relictis se ex castris eiecerunt , et eum ad confluentem Mosae et Rheni pervenissent , reliqua fuga desperata , magno numero interfecto , reliqui se in flumen praecipitaverunt atque ibi timore , lassitudine , vi fluminis oppressi perierunt .
LEAVEBLANK
Nostri ad unum omnes incolumes , perpaucis vulneratis , ex tanti belli timore , cum hostium numerus capitum CCCCXXX milium fuisset , se in castra receperunt .
LEAVEBLANK
Caesar iis quos in castris retinuerat discedendi potestatem fecit .
LEAVEBLANK
Illi supplicia cruciatusque Gallorum veriti , quorum agros vexaverant , remanere se apud eum velle dixerunt .
LEAVEBLANK
His Caesar libertatem concessit .
LEAVEBLANK
Germanico bello confecto multis de causis Caesar statuit sibi Rhenum esse transeundum ;
LEAVEBLANK
quarum illa fuit iustissima quod , cum videret Germanos tam facile impelli ut in Galliam venirent , suis quoque rebus eos timere voluit , cum intellegerent et posse et audere populi Romani exercitum Rhenum transire .
LEAVEBLANK
Accessit etiam quod illa pars equitatus Usipetum et Tencterorum , quam supra commemoravi praedandi frumentandique causa Mosam transisse neque proelio interfuisse , post fugam suorum se trans Rhenum in fines Sugambrorum receperat seque cum his coniunxerat .
LEAVEBLANK
Ad quos cum Caesar nuntios misisset , qui postularent eos qui sibi Galliae bellum intulissent sibi dederent , responderunt : populi Romani imperium Rhenum finire ;
LEAVEBLANK
si se invito Germanos in Galliam transire non aequum existimaret , cur sui quicquam esse imperii aut potestatis trans Rhenum postularet ?
LEAVEBLANK
Ubii autem , qui uni ex Transrhenanis ad Caesarem legatos miserant , amicitiam fecerant , obsides dederant , magnopere orabant ut sibi auxilium ferret , quod graviter ab Suebis premerentur ;
LEAVEBLANK
vel , si id facere occupationibus rei publicae prohiberetur , exercitum modo Rhenum transportaret : id sibi ad auxilium spemque reliqui temporis satis futurum .
LEAVEBLANK
Tantum esse nomen atque opinionem eius exercitus Ariovisto pulso et hoc novissimo proelio facto etiam ad ultimas Germanorum nationes , uti opinione et amicitia populi Romani tuti esse possint .
LEAVEBLANK
Navium magnam copiam ad transportandum exercitum pollicebantur .
LEAVEBLANK
Caesar his de causis quas commemoravi Rhenum transire decreverat ;
LEAVEBLANK
sed navibus transire neque satis tutum esse arbitrabatur neque suae neque populi Romani dignitatis esse statuebat .
LEAVEBLANK
Itaque , etsi summa difficultas faciendi pontis proponebatur propter latitudinem , rapiditatem altitudinemque fluminis , tamen id sibi contendendum aut aliter non traducendum exercitum existimabat .
LEAVEBLANK
Rationem pontis hanc instituit .
LEAVEBLANK
Tigna bina sesquipedalia .
LEAVEBLANK
paulum ab imo praeacuta dimensa ad altitudinem fluminis intervallo pedum duorum inter se iungebat .
LEAVEBLANK
Haec cum machinationibus immissa in flumen defixerat fistucisque adegerat , non sublicae modo derecte ad perpendiculum , sed prone ac fastigate , ut secundum naturam fluminis procumberent , iis item contraria duo ad eundem modum iuncta intervallo pedum quadragenum ab inferiore parte contra vim atque impetu fluminis conversa statuebat .
LEAVEBLANK
Haec utraque insuper bipedalibus trabibus immissis , quantum eorum tignorum iunctura distabat , binis utrimque fibulis ab extrema parte distinebantur ;
LEAVEBLANK
quibus disclusis atque in contrariam partem revinctis , tanta erat operis firmitudo atque ea rerum natura ut , quo maior vis aquae se incitavisset , hoc artius inligata tenerentur .
LEAVEBLANK
Haec derecta materia iniecta contexebantur ac longuriis cratibusque consternebantur ;
LEAVEBLANK
ac nihilo setius sublicae et ad inferiorem partem fluminis oblique agebantur , quae pro ariete subiectae et cum omni opere coniunctae vim fluminis exciperent , et aliae item supra pontem mediocri spatio , ut , si arborum trunci sive naves deiciendi operis causa essent a barbaris missae , his defensoribus earum rerum vis minueretur neu ponti nocerent .
LEAVEBLANK
Diebus X , quibus materia coepta erat comportari , omni opere effecto exercitus traducitur .
LEAVEBLANK
Caesar ad utramque partem pontis firmo praesidio relicto in fines Sugambrorum contendit .
LEAVEBLANK
Interim a compluribus civitatibus ad eum legati veniunt ;
LEAVEBLANK
quibus pacem atque amicitiam petentibus liberaliter respondet obsidesque ad se adduci iubet .
LEAVEBLANK
At Sugambri , ex eo tempore quo pons institui coeptus est fuga comparata , hortantibus iis quos ex Tencteris atque Usipetibus apud se habebant , finibus suis excesserant suaque omnia exportaverant seque in solitudinem ac silvas abdiderant .
LEAVEBLANK
Caesar paucos dies in eorum finibus moratus , omnibus vicis aedificiisque incensis frumentisque succisis , se in fines Ubiorum recepit atque his auxilium suum pollicitus , si a Suebis premerentur , haec ab iis cognovit : Suebos , postea quam per exploratores pontem fieri comperissent , more suo concilio habito nuntios in omnes partes dimisisse , uti de oppidis demigrarent , liberos , uxores suaque omnia in silvis deponerent atque omnes qui arma ferre possent unum in locum convenirent .
LEAVEBLANK
Hunc esse delectum medium fere regionum earum quas Suebi obtinerent ;
LEAVEBLANK
hic Romanorum adventum expectare atque ibi decertare constituisse .
LEAVEBLANK
Quod ubi Caesar comperit , omnibus iis rebus confectis , quarum rerum causa exercitum traducere constituerat , ut Germanis metum iniceret , ut Sugambros ulcisceretur , ut Ubios obsidione liberaret , diebus omnino XVIII trans Rhenum consumptis , satis et ad laudem et ad utilitatem profectum arbitratus se in Galliam recepit pontemque rescidit .
LEAVEBLANK
Exigua parte aestatis reliqua Caesar , etsi in his locis , quod omnis Gallia ad septentriones vergit , maturae sunt hiemes , tamen in Britanniam proficisci contendit , quod omnibus fere Gallicis bellis hostibus nostris inde subministrata auxilia intellegebat , et si tempus anni ad bellum gerendum deficeret , tamen magno sibi usui fore arbitrabatur , si modo insulam adiisset , genus hominum perspexisset , loca , portus , aditus cognovisset ;
LEAVEBLANK
quae omnia fere Gallis erant incognita .
LEAVEBLANK
Neque enim temere praeter mercatores illo adit quisquam , neque his ipsis quicquam praeter oram maritimam atque eas regiones quae sunt contra Galliam notum est .
LEAVEBLANK
Itaque vocatis ad se undique mercatoribus , neque quanta esset insulae magnitudo neque quae aut quantae nationes incolerent , neque quem usum belli haberent aut quibus institutis uterentur , neque qui essent ad maiorem navium multitudinem idonei portus reperire poterat .
LEAVEBLANK
Ad haec cognoscenda , prius quam periculum faceret , idoneum esse arbitratus C. Volusenum cum navi longa praemittit .
LEAVEBLANK
Huic mandat ut exploratis omnibus rebus ad se quam primum revertatur .
LEAVEBLANK
Ipse cum omnibus copiis in Morinos proficiscitur , quod inde erat brevissimus in Britanniam traiectus .
LEAVEBLANK
Huc naves undique ex finitimis regionibus et quam superiore aestate ad Veneticum bellum fecerat classem iubet convenire .
LEAVEBLANK
Interim , consilio eius cognito et per mercatores perlato ad Britannos , a compluribus insulae civitatibus ad eum legati veniunt , qui polliceantur obsides dare atque imperio populi Romani obtemperare .
LEAVEBLANK
Quibus auditis , liberaliter pollicitus hortatusque ut in ea sententia permanerent , eos domum remittit et cum iis una Commium , quem ipse Atrebatibus superatis regem ibi constituerat , cuius et virtutem et consilium probabat et quem sibi fidelem esse arbitrabatur cuiusque auctoritas in his regionibus magni habebatur , mittit .
LEAVEBLANK
Huic imperat quas possit adeat civitates horteturque ut populi Romani fidem sequantur seque celeriter eo venturum nuntiet .
LEAVEBLANK
Volusenus perspectis regionibus omnibus quantum ei facultatis dari potuit , qui navi egredi ac se barbaris committere non auderet , V die ad Caesarem revertitur quaeque ibi perspexisset renuntiat .
LEAVEBLANK
Dum in his locis Caesar navium parandarum causa moratur , ex magna parte Morinorum ad eum legati venerunt , qui se de superioris temporis consilio excusarent , quod homines barbari et nostrae consuetudinis imperiti bellum populo Romano fecissent , seque ea quae imperasset facturos pollicerentur .
LEAVEBLANK
Hoc sibi Caesar satis oportune accidisse arbitratus , quod neque post tergum hostem relinquere volebat neque belli gerendi propter anni tempus facultatem habebat neque has tantularum rerum occupationes Britanniae anteponendas iudicabat , magnum iis numerum obsidum imperat .
LEAVEBLANK
Quibus adductis eos in fidem recipit .
LEAVEBLANK
Navibus circiter LXXX onerariis coactis contractisque , quot satis esse ad duas transportandas legiones existimabat , quod praeterea navium longarum habebat quaestori , legatis praefectisque distribuit .
LEAVEBLANK
Huc accedebant XVIII onerariae naves , quae ex eo loco a milibus passuum VIII vento tenebantur quo minus in eundem portum venire possent : has equitibus tribuit .
LEAVEBLANK
Reliquum exercitum Q. Titurio Sabino et L. Aurunculeio Cottae legatis in Menapios atque in eos pagos Morinorum a quibus ad eum legati non venerant ducendum dedit ;
LEAVEBLANK
Sulpicium Rufum legatum cum eo praesidio quod satis esse arbitrabatur portum tenere iussit .
LEAVEBLANK
His constitutis rebus , nactus idoneam ad navigandum tempestatem III .
LEAVEBLANK
fere vigilia solvit equitesque in ulteriorem portum progredi et naves conscendere et se sequi iussit .
LEAVEBLANK
A quibus cum paulo tardius esset administratum , ipse hora diei circiter IIII .
LEAVEBLANK
cum primis navibus Britanniam attigit atque ibi in omnibus collibus expositas hostium copias armatas conspexit .
LEAVEBLANK
Cuius loci haec erat natura atque ita montibus angustis mare continebatur , uti ex locis superioribus in litus telum adigi posset .
LEAVEBLANK
Hunc ad egrediendum nequaquam idoneum locum arbitratus , dum reliquae naves eo convenirent ad horam nonam in ancoris expectavit .
LEAVEBLANK
Interim legatis tribunisque militum convocatis et quae ex Voluseno cognovisset et quae fieri vellet ostendit monuitque , ut rei militaris ratio , maximeque ut maritimae res postularent , ut , cum celerem atque instabilem motum haberent , ad nutum et ad tempus D omnes res ab iis administrarentur .
LEAVEBLANK
His dimissis et ventum et aestum uno tempore nactus secundum , dato signo et sublatis ancoris , circiter milia passuum VII ab eo loco progressus aperto ac plano litore naves constituit .
LEAVEBLANK
At barbari , consilio Romanorum cognito praemisso equitatu et essedariis , quo plerumque genere in proeliis uti consuerunt , reliquis copiis subsecuti nostros navibus egredi prohibebant .
LEAVEBLANK
Erat ob has causas summa difficultas , quod naves propter magnitudinem nisi in alto constitui non poterant , militibus autem , ignotis locis , impeditis manibus , magno et gravi onere armorum oppressis simul et de navibus desiliendum et in fluctibus consistendum et cum hostibus erat pugnandum , cum illi aut ex arido aut paulum in aquam progressi omnibus membris expeditis , notissimis locis , audacter tela coicerent et equos insuefactos incitarent .
LEAVEBLANK
Quibus rebus nostri perterriti atque huius omnino generis pugnae imperiti , non eadem alacritate ac studio quo in pedestribus uti proeliis consuerant utebantur .
LEAVEBLANK
Quod ubi Caesar animadvertit , naves longas , quarum et species erat barbaris inusitatior et motus ad usum expeditior , paulum removeri ab onerariis navibus et remis incitari et ad latus apertum hostium constitui atque inde fundis , sagittis , tormentis hostes propelli ac submoveri iussit ;
LEAVEBLANK
quae res magno usui nostris fuit .
LEAVEBLANK
Nam et navium figura et remorum motu et inusitato genere tormentorum permoti barbari constiterunt ac paulum modo pedem rettulerunt .
LEAVEBLANK
Atque nostris militibus cunctantibus , maxime propter altitudinem maris , qui X legionis aquilam gerebat , obtestatus deos , ut ea res legioni feliciter eveniret , desilite , inquit , milites , nisi vultis aquilam hostibus prodere ;
LEAVEBLANK
ego certe meum rei publicae atque imperatori officium praestitero .
LEAVEBLANK
Hoc cum voce magna dixisset , se ex navi proiecit atque in hostes aquilam ferre coepit .
LEAVEBLANK
Tum nostri cohortati inter se , ne tantum dedecus admitteretur , universi ex navi desiluerunt .
LEAVEBLANK
Hos item ex proximis primi navibus cum conspexissent , subsecuti hostibus adpropinquaverunt .
LEAVEBLANK
Pugnatum est ab utrisque acriter .
LEAVEBLANK
Nostri tamen , quod neque ordines servare neque firmiter insistere neque signa subsequi poterant atque alius alia ex navi quibuscumque signis occurrerat se adgregabat , magnopere perturbabantur ;
LEAVEBLANK
hostes vero , notis omnibus vadis , ubi ex litore aliquos singulares ex navi egredientes conspexerant , incitatis equis impeditos adoriebantur , plures paucos circumsistebant , alii ab latere aperto in universos tela coniciebant .
LEAVEBLANK
Quod cum animadvertisset Caesar , scaphas longarum navium , item speculatoria navigia militibus compleri iussit , et quos laborantes conspexerat , his subsidia submittebat .
LEAVEBLANK
Nostri , simul in arido constiterunt , suis omnibus consecutis , in hostes impetum fecerunt atque eos in fugam dederunt ;
LEAVEBLANK
neque longius prosequi potuerunt , quod equites cursum tenere atque insulam capere non potuerant .
LEAVEBLANK
Hoc unum ad pristinam fortunam Caesari defuit .
LEAVEBLANK
Hostes proelio superati , simul atque se ex fuga receperunt , statim ad Caesarem legatos de pace miserunt ;
LEAVEBLANK
obsides sese daturos quaeque imperasset facturos polliciti sunt .
LEAVEBLANK
Una cum his legatis Commius Atrebas venit , quem supra demonstraveram a Caesare in Britanniam praemissum .
LEAVEBLANK
Hunc illi e navi egressum , cum ad eos oratoris modo Caesaris mandata deferret , comprehenderant atque in vincula coniecerant ;
LEAVEBLANK
tum proelio facto remiserunt et in petenda pace eius rei culpam in multitudinem contulerunt et propter imprudentiam ut ignosceretur petiverunt .
LEAVEBLANK
Caesar questus quod , cum ultro in continentem legatis missis pacem ab se petissent , bellum sine causa intulissent , ignoscere se imprudentiae dixit obsidesque imperavit ;
LEAVEBLANK
quorum illi partem statim dederunt , partem ex longinquioribus locis arcessitam paucis diebus sese daturos dixerunt .
LEAVEBLANK
Interea suos in agros remigrare iusserunt , principesque undique convenire et se civitatesque suas Caesari commendare coeperunt .
LEAVEBLANK
His rebus pace confirmata , post diem quartum quam est in Britanniam ventum naves XVIII , de quibus supra demonstratum est , quae equites sustulerant , ex superiore portu leni vento solverunt .
LEAVEBLANK
Quae cum adpropinquarent Britanniae et ex castris viderentur , tanta tempestas subito coorta est ut nulla earum cursum tenere posset , sed aliae eodem unde erant profectae referrentur , aliae ad inferiorem partem insulae , quae est propius solis occasum , magno suo cum periculo deicerentur ;
LEAVEBLANK
quae tamen ancoris iactis cum fluctibus complerentur , necessario adversa nocte in altum provectae continentem petierunt .
LEAVEBLANK
Eadem nocte accidit ut esset luna plena , qui dies a maritimos aestus maximos in Oceano efficere consuevit , nostrisque id erat incognitum .
LEAVEBLANK
Ita uno tempore et longas naves , quibus Caesar exercitum transportandum curaverat , quas Caesar in aridum subduxerat , aestus complebat , et onerarias , quae ad ancoras erant deligatae , tempestas adflictabat , neque ulla nostris facultas aut administrandi aut auxiliandi dabatur .
LEAVEBLANK
Compluribus navibus fractis , reliquae cum essent funibus , ancoris reliquisque armamentis amissis ad navigandum inutiles , magna , id quod necesse erat accidere , totius exercitus perturbatio facta est .
LEAVEBLANK
Neque enim naves erant aliae quibus reportari possent , et omnia deerant quae ad reficiendas naves erant usui , et , quod omnibus constabat hiemari in Gallia oportere , frumentum in his locis in hiemem provisum non erat .
LEAVEBLANK
Quibus rebus cognitis , principes Britanniae , qui post proelium ad Caesarem convenerant , inter se conlocuti , cum et equites et naves et frumentum Romanis deesse intellegerent et paucitatem militum ex castrorum exiguitate cognoscerent , quae hoc erant etiam angustior quod sine impedimentis Caesar legiones transportaverat , optimum factu esse duxerunt rebellione facta frumento commeatuque nostros prohibere et rem in hiemem producere , quod his superatis aut reditu interclusis neminem postea belli inferendi causa in Britanniam transiturum confidebant .
LEAVEBLANK
Itaque rursus coniuratione facta paulatim ex castris discedere et suos clam ex agris deducere coeperunt .
LEAVEBLANK
At Caesar , etsi nondum eorum consilia cognoverat , tamen et ex eventu navium suarum et ex eo quod obsides dare intermiserant fore id quod accidit suspicabatur .
LEAVEBLANK
Itaque ad omnes casus subsidia comparabat .
LEAVEBLANK
Nam et frumentum ex agris cotidie in castra conferebat et , quae gravissime adflictae erant naves , earum materia atque aere ad reliquas reficiendas utebatur et quae ad eas res erant usui ex continenti comportari iubebat .
LEAVEBLANK
Itaque , cum summo studio a militibus administraretur , XII navibus amissis , reliquis ut navigari satis commode posset effecit .
LEAVEBLANK
Dum ea geruntur , legione ex consuetudine una frumentatum missa , quae appellabatur VII . , neque ulla ad id tempus belli suspicione interposita , cum pars hominum in agris remaneret , pars etiam in castra ventitaret , ii qui pro portis castrorum in statione erant Caesari nuntiaverunt pulverem maiorem quam consuetudo ferret in ea parte videri quam in partem legio iter fecisset .
LEAVEBLANK
Caesar -- - id quod erat -- - suspicatus aliquid novi a barbaris initum consilii , cohortes quae in statione erant secum in eam partem proficisci , ex reliquis duas in stationem succedere , reliquas armari et confestim sese subsequi iussit .
LEAVEBLANK
Cum paulo longius a castris processisset , suos ab hostibus premi atque aegre sustinere et conferta legione ex omnibus partibus tela coici animadvertit .
LEAVEBLANK
Nam quod omni ex reliquis partibus demesso frumento pars una erat reliqua , suspicati hostes huc nostros esse venturos noctu in silvis delituerant ;
LEAVEBLANK
tum dispersos depositis armis in metendo occupatos subito adorti paucis interfectis reliquos incertis ordinibus perturbaverant , simul equitatu atque essedis circumdederant .
LEAVEBLANK
Genus hoc est ex essedis pugnae .
LEAVEBLANK
Primo per omnes partes perequitant et tela coiciunt atque ipso terrore equorum et strepitu rotarum ordines plerumque perturbant , et cum se inter equitum turmas insinuaverunt , ex essedis desiliunt et pedibus proeliantur .
LEAVEBLANK
Aurigae interim paulatim ex proelio excedunt atque ita currus conlocant ut , si illi a multitudine hostium premantur , expeditum ad suos receptum habeant .
LEAVEBLANK
Ita mobilitatem equitum , stabilitatem peditum in proeliis praestant , ac tantum usu cotidiano et exercitatione efficiunt uti in declivi ac praecipiti loco incitatos equos sustinere et brevi moderari ac flectere et per temonem percurrere et in iugo insistere et se inde in currus citissime recipere consuerint .
LEAVEBLANK
Quibus rebus perturbatis nostris novitate pugnae tempore oportunissimo Caesar auxilium tulit : namque eius adventu hostes constiterunt , nostri se ex timore receperunt .
LEAVEBLANK
Quo facto , ad lacessendum hostem et committendum proelium alienum esse tempus arbitratus suo se loco continuit et brevi tempore intermisso in castra legiones reduxit .
LEAVEBLANK
Dum haec geruntur , nostris omnibus occupatis qui erant in agris reliqui discesserunt .
LEAVEBLANK
Secutae sunt continuos complures dies tempestates , quae et nostros in castris continerent et hostem a pugna prohiberent .
LEAVEBLANK
Interim barbari nuntios in omnes partes dimiserunt paucitatemque nostrorum militum suis praedicaverunt et quanta praedae faciendae atque in perpetuum sui liberandi facultas daretur , si Romanos castris expulissent , demonstraverunt .
LEAVEBLANK
His rebus celeriter magna multitudine peditatus equitatusque coacta ad castra venerunt .
LEAVEBLANK
Caesar , etsi idem quod superioribus diebus acciderat fore videbat , ut , si essent hostes pulsi , celeritate periculum effugerent , tamen nactus equites circiter XXX , quos Commius Atrebas , de quo ante dictum est , secum transportaverat , legiones in acie pro castris constituit .
LEAVEBLANK
Commisso proelio diutius nostrorum militum impetum hostes ferre non potuerunt ac terga verterunt .
LEAVEBLANK
Quos tanto spatio secuti quantum cursu et viribus efficere potuerunt , complures ex iis occiderunt , deinde omnibus longe lateque aedificiis incensis se in castra receperunt .
LEAVEBLANK
Eodem die legati ab hostibus missi ad Caesarem de pace venerunt .
LEAVEBLANK
His Caesar numerum obsidum quem ante imperaverat duplicavit eosque in continentem adduci iussit , quod propinqua die aequinoctii infirmis navibus hiemi navigationem subiciendam non existimabat .
LEAVEBLANK
Ipse idoneam tempestatem nactus paulo post mediam noctem naves solvit , quae omnes incolumes ad continentem pervenerunt ;
LEAVEBLANK
sed ex iis onerariae duae eosdem portus quos reliquae capere non potuerunt et paulo infra delatae sunt .
LEAVEBLANK
Quibus ex navibus cum essent expositi milites circiter CCC atque in castra contenderent , Morini , quos Caesar in Britanniam proficiscens pacatos reliquerat , spe praedae adducti primo non ita magno suorum numero circumsteterunt ac , si sese interfici nollent , arma ponere iusserunt .
LEAVEBLANK
Cum illi orbe facto sese defenderent , celeriter ad clamorem hominum circiter milia VI convenerunt .
LEAVEBLANK
Qua re nuntiata , Caesar omnem ex castris equitatum suis auxilio misit .
LEAVEBLANK
Interim nostri milites impetum hostium sustinuerunt atque amplius horis IIII fortissime pugnaverunt et paucis vulneribus acceptis complures ex iis occiderunt .
LEAVEBLANK
Postea vero quam equitatus noster in conspectum venit , hostes abiectis armis terga verterunt magnusque eorum numerus est occisus .
LEAVEBLANK
Caesar postero die T. Labienum legatum cum iis legionibus quas ex Britannia reduxerat in Morinos qui rebellionem fecerant misit .
LEAVEBLANK
Qui cum propter siccitates paludum quo se reciperent non haberent , quo perfugio superiore anno erant usi , omnes fere in potestatem Labieni venerunt .
LEAVEBLANK
At Q. Titurius et L. Cotta legati , qui in Menapiorum fines legiones duxerant , omnibus eorum agris vastatis , frumentis succisis , aedificiis incensis , quod Menapii se omnes in densissimas silvas abdiderant , se ad Caesarem receperunt .
LEAVEBLANK
Caesar in Belgis omnium legionum hiberna constituit .
LEAVEBLANK
Eo duae omnino civitates ex Britannia obsides miserunt , reliquae neglexerunt .
LEAVEBLANK
His rebus gestis ex litteris Caesaris dierum XX supplicatio a senatu decreta est .
LEAVEBLANK
Quieta Gallia Caesar , ut constituerat , in Italiam ad conventus agendos proficiscitur .
LEAVEBLANK
Ibi cognoscit de Clodii caede de senatusque consulto certior factus , ut omnes iuniores Italiae coniurarent , delectum tota provincia habere instituit .
LEAVEBLANK
Eae res in Galliam Transalpinam celeriter perferuntur .
LEAVEBLANK
Addunt ipsi et adfingunt rumoribus Galli , quod res poscere videbatur , retineri urbano motu Caesarem neque in tantis dissensionibus ad exercitum venire posse .
LEAVEBLANK
Hac impulsi occasione , qui iam ante se populi Romani imperio subiectos dolerent liberius atque audacius de bello consilia inire incipiunt .
LEAVEBLANK
Indictis inter se principes Galliae conciliis silvestribus ac remotis locis queruntur de Acconis morte ;
LEAVEBLANK
posse hunc casum ad ipsos recidere demonstrant : miserantur communem Galliae fortunam : omnibus pollicitationibus ac praemiis deposcunt qui belli initium faciant et sui capitis periculo Galliam in libertatem vindicent .
LEAVEBLANK
In primis rationem esse habendam dicunt , priusquam eorum clandestina consilia efferantur , ut Caesar ab exercitu intercludatur .
LEAVEBLANK
Id esse facile , quod neque legiones audeant absente imperatore ex hibernis egredi , neque imperator sine praesidio ad legiones pervenire possit ;
LEAVEBLANK
postremo in acie praestare interfici quam non veterem belli gloriam libertatemque quam a maioribus acceperint recuperare .
LEAVEBLANK
His rebus agitatis profitentur Carnutes se nullum periculum communis salutis causa recusare principesque ex omnibus bellum facturos pollicentur et , quoniam in praesentia obsidibus cavere inter se non possint ne res efferatur , ut iureiurando ac fide sanciatur , petunt , collatis militaribus signis , quo more eorum gravissima caerimonia continetur , ne facto initio belli ab reliquis deserantur .
LEAVEBLANK
Tum collaudatis Carnutibus , dato iureiurando ab omnibus qui aderant , tempore eius rei constituto ab concilio disceditur .
LEAVEBLANK
Vbi ea dies venit , Carnutes Cotuato et Conconnetodumno ducibus , desperatis hominibus , Cenabum signo dato concurrunt civesque Romanos , qui negotiandi causa ibi constiterant , in his Gaium Fufium Citam , honestum equitem Romanum , qui rei frumentariae iussu Caesaris praeerat , interficiunt bonaque eorum diripiunt .
LEAVEBLANK
Celeriter ad omnes Galliae civitates fama perfertur .
LEAVEBLANK
Nam ubicumque maior atque illustrior incidit res , clamore per agros regionesque significant ;
LEAVEBLANK
hunc alii deinceps excipiunt et proximis tradunt , ut tum accidit .
LEAVEBLANK
Nam quae Cenabi oriente sole gesta essent , ante primam confectam vigiliam in finibus Arvernorum audita sunt , quod spatium est milium passuum circiter centum LX .
LEAVEBLANK
Simili ratione ibi Vercingetorix , Celtilli filius , Arvernus , summae potentiae adulescens , cuius pater principatum Galliae totius obtinuerat et ob eam causam , quod regnum appetebat , ab civitate erat interfectus , convocatis suis clientibus facile incendit .
LEAVEBLANK
Cognito eius consilio ad arma concurritur .
LEAVEBLANK
Prohibetur ab Gobannitione , patruo suo , reliquisque principibus , qui hanc temptandam fortunam non existimabant ;
LEAVEBLANK
expellitur ex oppido Gergovia ;
LEAVEBLANK
non destitit tamen atque in agris habet dilectum egentium ac perditorum .
LEAVEBLANK
Hac coacta manu , quoscumque adit ex civitate ad suam sententiam perducit ;
LEAVEBLANK
hortatur ut communis libertatis causa arma capiant , magnisque coactis copiis adversarios suos a quibus paulo ante erat eiectus expellit ex civitate .
LEAVEBLANK
Rex ab suis appellatur .
LEAVEBLANK
Dimittit quoque versus legationes ;
LEAVEBLANK
obtestatur ut in fide maneant .
LEAVEBLANK
Celeriter sibi Senones , Parisios , Pictones , Cadurcos , Turonos , Aulercos , Lemovices , Andos reliquosque omnes qui Oceanum attingunt adiungit : omnium consensu ad eum defertur imperium .
LEAVEBLANK
Qua oblata potestate omnibus his civitatibus obsides imperat , certum numerum militum ad se celeriter adduci iubet , armorum quantum quaeque civitas domi quodque ante tempus efficiat constituit ;
LEAVEBLANK
in primis equitatui studet .
LEAVEBLANK
Summae diligentiae summam imperi severitatem addit ;
LEAVEBLANK
magnitudine supplici dubitantes cogit .
LEAVEBLANK
nam maiore commisso delicto igni atque omnibus tormentis necat , leviore de causa auribus desectis aut singulis effossis oculis domum remittit , ut sint reliquis documento et magnitudine poenae perterreant alios .
LEAVEBLANK
His suppliciis celeriter coacto exercitu Lucterium Cadurcum , summae hominem audaciae , cum parte copiarum in Rutenos mittit ;
LEAVEBLANK
ipse in Bituriges proficiscitur .
LEAVEBLANK
Eius adventu Bituriges ad Aeduos , quorum erant in fide , legatos mittunt subsidium rogatum , quo facilius hostium copias sustinere possint .
LEAVEBLANK
Aedui de consilio legatorum , quos Caesar ad exercitum reliquerat , copias equitatus peditatusque subsidio Biturigibus mittunt .
LEAVEBLANK
Qui cum ad flumen Ligerim venissent , quod Bituriges ab Aeduis dividit , paucos dies ibi morati neque flumen transire ausi domum revertuntur legatisque nostris renuntiant se Biturigum perfidiam veritos revertisse , quibus id consili fuisse cognoverint , ut , si flumen transissent , una ex parte ipsi , altera Arverni se circumsisterent .
LEAVEBLANK
Id eane de causa , quam legatis pronuntiarunt , an perfidia adducti fecerint , quod nihil nobis constat , non videtur pro certo esse proponendum .
LEAVEBLANK
Bituriges eorum discessu statim cum Arvernis iunguntur .
LEAVEBLANK
His rebus in Italiam Caesari nuntiatis , cum iam ille urbanas res virtute Cn. Pompei commodiorem in statum pervenisse intellegeret , in Transalpinam Galliam profectus est .
LEAVEBLANK
Eo cum venisset , magna difficultate adficiebatur , qua ratione ad exercitum pervenire posset .
LEAVEBLANK
Nam si legiones in provinciam arcesseret , se absente in itinere proelio dimicaturas intellegebat ;
LEAVEBLANK
si ipse ad exercitum contenderet , ne eis quidem eo tempore qui quieti viderentur suam salutem recte committi videbat .
LEAVEBLANK
Interim Lucterius Cadurcus in Rutenos missus eam civitatem Arvernis conciliat .
LEAVEBLANK
Progressus in Nitiobriges et Gabalos ab utrisque obsides accipit et magna coacta manu in provinciam Narbonem versus eruptionem facere contendit .
LEAVEBLANK
Qua re nuntiata Caesar omnibus consiliis antevertendum existimavit , ut Narbonem proficisceretur .
LEAVEBLANK
Eo cum venisset , timentes confirmat , praesidia in Rutenis provincialibus , Volcis Arecomicis , Tolosatibus circumque Narbonem , quae loca hostibus erant finitima , constituit ;
LEAVEBLANK
partem copiarum ex provincia supplementumque , quod ex Italia adduxerat , in Helvios , qui fines Arvernorum contingunt , convenire iubet .
LEAVEBLANK
His rebus comparatis , represso iam Lucterio et remoto , quod intrare intra praesidia periculosum putabat , in Helvios proficiscitur .
LEAVEBLANK
Etsi mons Cevenna , qui Arvernos ab Helviis discludit , durissimo tempore anni altissima nive iter impediebat , tamen discussa nive sex in altitudinem pedum atque ita viis patefactis summo militum sudore ad fines Arvernorum pervenit .
LEAVEBLANK
Quibus oppressis inopinantibus , quod se Cevenna ut muro munitos existimabant , ac ne singulari quidem umquam homini eo tempore anni semitae patuerant , equitibus imperat , ut quam latissime possint vagentur et quam maximum hostibus terrorem inferant .
LEAVEBLANK
Celeriter haec fama ac nuntiis ad Vercingetorigem perferuntur ;
LEAVEBLANK
quem perterriti omnes Arverni circumsistunt atque obsecrant , ut suis fortunis consulat , neve ab hostibus diripiantur , praesertim cum videat omne ad se bellum translatum .
LEAVEBLANK
Quorum ille precibus permotus castra ex Biturigibus movet in Arvernos versus .
LEAVEBLANK
At Caesar biduum in his locis moratus , quod haec de Vercingetorige usu ventura opinione praeceperat , per causam supplementi equitatusque cogendi ab exercitu discedit ;
LEAVEBLANK
Brutum adulescentem his copiis praeficit ;
LEAVEBLANK
hunc monet , ut in omnes partes equites quam latissime pervagentur : daturum se operam , ne longius triduo ab castris absit .
LEAVEBLANK
His constitutis rebus suis inopinantibus quam maximis potest itineribus Viennam pervenit .
LEAVEBLANK
Ibi nactus recentem equitatum , quem multis ante diebus eo praemiserat , neque diurno neque nocturno itinere intermisso per fines Aeduorum in Lingones contendit , ubi duae legiones hiemabant , ut , si quid etiam de sua salute ab Aeduis iniretur consili , celeritate praecurreret .
LEAVEBLANK
Eo cum pervenisset , ad reliquas legiones mittit priusque omnes in unum locum cogit quam de eius adventu Arvernis nuntiari posset .
LEAVEBLANK
Hac re cognita Vercingetorix rursus in Bituriges exercitum reducit atque inde profectus Gorgobinam , Boiorum oppidum , quos ibi Helvetico proelio victos Caesar collocaverat Aeduisque attribuerat , oppugnare instituit .
LEAVEBLANK
Magnam haec res Caesari difficultatem ad consilium capiendum adferebat , si reliquam partem hiemis uno loco legiones contineret , ne stipendiariis Aeduorum expugnatis cuncta Gallia deficeret , quod nullum amicis in eo praesidium videretur positum esse ;
LEAVEBLANK
si maturius ex hibernis educeret , ne ab re frumentaria duris subvectionibus laboraret .
LEAVEBLANK
Praestare visum est tamen omnis difficultates perpeti , quam tanta contumelia accepta omnium suorum voluntates alienare .
LEAVEBLANK
Itaque cohortatus Aeduos de supportando commeatu praemittit ad Boios qui de suo adventu doceant hortenturque ut in fide maneant atque hostium impetum magno animo sustineant .
LEAVEBLANK
Duabus Agedinci legionibus atque impedimentis totius exercitus relictis ad Boios proficiscitur .
LEAVEBLANK
Altero die cum ad oppidum Senonum Vellaunodunum venisset , ne quem post se hostem relinqueret , quo expeditiore re frumentaria uteretur , oppugnare instituit idque biduo circumvallavit ;
LEAVEBLANK
tertio die missis ex oppido legatis de deditione arma conferri , iumenta produci , sescentos obsides dari iubet .
LEAVEBLANK
Ea qui conficeret , C. Trebonium legatum relinquit .
LEAVEBLANK
Ipse , ut quam primum iter faceret , Cenabum Carnutum proficiscitur ;
LEAVEBLANK
qui tum primum allato nuntio de oppugnatione Vellaunoduni , cum longius eam rem ductum iri existimarent , praesidium Cenabi tuendi causa , quod eo mitterent , comparabant .
LEAVEBLANK
Huc biduo pervenit .
LEAVEBLANK
Castris ante oppidum positis diei tempore exclusus in posterum oppugnationem differt quaeque ad eam rem usui sint militibus imperat et , quod oppidum Cenabum pons fluminis Ligeris contingebat , veritus ne noctu ex oppido profugerent , duas legiones in armis excubare iubet .
LEAVEBLANK
Cenabenses paulo ante mediam noctem silentio ex oppido egressi flumen transire coeperunt .
LEAVEBLANK
Qua re per exploratores nuntiata Caesar legiones quas expeditas esse iusserat portis incensis intromittit atque oppido potitur , perpaucis ex hostium numero desideratis quin cuncti caperentur , quod pontis atque itinerum angustiae multitudinis fugam intercluserant .
LEAVEBLANK
Oppidum diripit atque incendit , praedam militibus donat , exercitum Ligerem traducit atque in Biturigum fines pervenit .
LEAVEBLANK
Vercingetorix , ubi de Caesaris adventu cognovit , oppugnatione destitit atque obviam Caesari proficiscitur .
LEAVEBLANK
Ille oppidum Biturigum positum in via Noviodunum oppugnare instituerat .
LEAVEBLANK
Quo ex oppido cum legati ad eum venissent oratum ut sibi ignosceret suaeque vitae consuleret , ut celeritate reliquas res conficeret , qua pleraque erat consecutus , arma conferri , equos produci , obsides dari iubet .
LEAVEBLANK
Parte iam obsidum tradita , cum reliqua administrarentur , centurionibus et paucis militibus intromissis , qui arma iumentaque conquirerent , equitatus hostium procul visus est , qui agmen Vercingetorigis antecesserat .
LEAVEBLANK
Quem simul atque oppidani conspexerunt atque in spem auxili venerunt , clamore sublato arma capere , portas claudere , murum complere coeperunt .
LEAVEBLANK
Centuriones in oppido , cum ex significatione Gallorum novi aliquid ab eis iniri consili intellexissent , gladiis destrictis portas occupaverunt suosque omnes incolumes receperunt .
LEAVEBLANK
Caesar ex castris equitatum educi iubet , proelium equestre committit : laborantibus iam suis Germanos equites circiter CCCC summittit , quos ab initio habere secum instituerat .
LEAVEBLANK
Eorum impetum Galli sustinere non potuerunt atque in fugam coniecti multis amissis se ad agmen receperunt .
LEAVEBLANK
Quibus profligatis rursus oppidani perterriti comprehensos eos , quorum opera plebem concitatam existimabant , ad Caesarem perduxerunt seseque ei dediderunt .
LEAVEBLANK
Quibus rebus confectis , Caesar ad oppidum Avaricum , quod erat maximum munitissimumque in finibus Biturigum atque agri fertilissima regione , profectus est , quod eo oppido recepto civitatem Biturigum se in potestatem redacturum confidebat .
LEAVEBLANK
Vercingetorix tot continuis incommodis Vellaunoduni , Cenabi , Novioduni acceptis suos ad concilium convocat .
LEAVEBLANK
Docet longe alia ratione esse bellum gerendum atque antea gestum sit .
LEAVEBLANK
Omnibus modis huic rei studendum , ut pabulatione et commeatu Romani prohibeantur : id esse facile , quod equitatu ipsi abundent et quod anni tempore subleventur ;
LEAVEBLANK
pabulum secari non posse ;
LEAVEBLANK
necessario dispersos hostes ex aedificiis petere : hos omnes cotidie ab equitibus deligi posse .
LEAVEBLANK
Praeterea salutis causa rei familiaris commoda neglegenda : vicos atque aedificia incendi oportere hoc spatio ab via quoque versus , quo pabulandi causa adire posse videantur .
LEAVEBLANK
Harum ipsis rerum copiam suppetere , quod , quorum in finibus bellum geratur , eorum opibus subleventur : Romanos aut inopiam non laturos aut magno periculo longius ab castris processuros ;
LEAVEBLANK
neque interesse , ipsosne interficiant , impedimentisne exuant , quibus amissis bellum geri non possit .
LEAVEBLANK
Praeterea oppida incendi oportere , quae non munitione et loci natura ab omni sint periculo tuta , neu suis sint ad detractandam militiam receptacula neu Romanis proposita ad copiam commeatus praedamque tollendam .
LEAVEBLANK
haec si gravia aut acerba videantur , multo illa gravius aestimare , liberos , coniuges in servitutem abstrahi , ipsos interfici ;
LEAVEBLANK
quae sit necesse accidere victis .
LEAVEBLANK
Omnium consensu hac sententia probata uno die amplius XX urbes Biturigum incenduntur .
LEAVEBLANK
Hoc idem fit in reliquis civitatibus : in omnibus partibus incendia conspiciuntur ;
LEAVEBLANK
quae etsi magno cum dolore omnes ferebant , tamen hoc sibi solati proponebant , quod se prope explorata victoria celeriter amissa reciperaturos confidebant .
LEAVEBLANK
Deliberatur de Avarico in communi concilio , incendi placeret an defendi .
LEAVEBLANK
Procumbunt omnibus Gallis ad pedes Bituriges , ne pulcherrimam prope totius Galliae urbem , quae praesidio et ornamento sit civitati , suis manibus succendere cogerentur : facile se loci natura defensuros dicunt , quod prope ex omnibus partibus flumine et palude circumdata unum habeat et perangustum aditum .
LEAVEBLANK
Datur petentibus venia dissuadente primo Vercingetorige , post concedente et precibus ipsorum et misericordia vulgi .
LEAVEBLANK
Defensores oppido idonei deliguntur .
LEAVEBLANK
Vercingetorix minoribus Caesarem itineribus subsequitur et locum castris deligit paludibus silvisque munitum ab Avarico longe milia passuum XVI .
LEAVEBLANK
Ibi per certos exploratores in singula diei tempora quae ad Avaricum agerentur cognoscebat et quid fieri vellet imperabat .
LEAVEBLANK
Omnis nostras pabulationes frumentationesque observabat dispersosque , cum longius necessario procederent , adoriebatur magnoque incommodo adficiebat , etsi , quantum ratione provideri poterat , ab nostris occurrebatur , ut incertis temporibus diversisque itineribus iretur .
LEAVEBLANK
Castris ad eam partem oppidi positis Caesar , quae intermissa a flumine et a paludibus aditum , ut supra diximus , angustum habebat , aggerem apparare , vineas agere , turres duas constituere coepit : nam circumvallare loci natura prohibebat .
LEAVEBLANK
De re frumentaria Boios atque Aeduos adhortari non destitit ;
LEAVEBLANK
quorum alteri , quod nullo studio agebant , non multum adiuvabant , alteri non magnis facultatibus , quod civitas erat exigua et infirma , celeriter quod habuerunt consumpserunt .
LEAVEBLANK
Summa difficultate rei frumentariae adfecto exercitu tenuitate Boiorum , indiligentia Aeduorum , incendiis aedificiorum , usque eo ut complures dies frumento milites caruerint et pecore ex longinquioribus vicis adacto extremam famem sustentarent , nulla tamen vox est ab eis audita populi Romani maiestate et superioribus victoriis indigna .
LEAVEBLANK
Quin etiam Caesar cum in opere singulas legiones appellaret et , si acerbius inopiam ferrent , se dimissurum oppugnationem diceret , universi ab eo , ne id faceret , petebant : sic se complures annos illo imperante meruisse , ut nullam ignominiam acciperent , nusquam infecta re discederent : hoc se ignominiae laturos loco , si inceptam oppugnationem reliquissent : praestare omnes perferre acerbitates , quam non civibus Romanis , qui Cenabi perfidia Gallorum interissent , parentarent .
LEAVEBLANK
Haec eadem centurionibus tribunisque militum mandabant , ut per eos ad Caesarem deferrentur .
LEAVEBLANK
Cum iam muro turres appropinquassent , ex captivis Caesar cognovit Vercingetorigem consumpto pabulo castra movisse propius Avaricum atque ipsum cum equitatu expeditisque , qui inter equites proeliari consuessent , insidiarum causa eo profectum , quo nostros postero die pabulatum venturos arbitraretur .
LEAVEBLANK
Quibus rebus cognitis media nocte silentio profectus ad hostium castra mane pervenit .
LEAVEBLANK
Illi celeriter per exploratores adventu Caesaris cognito carros impedimentaque sua in artiores silvas abdiderunt , copias omnes in loco edito atque aperto instruxerunt .
LEAVEBLANK
Qua re nuntiata Caesar celeriter sarcinas conferri , arma expediri iussit .
LEAVEBLANK
Collis erat leniter ab infimo acclivis .
LEAVEBLANK
Hunc ex omnibus fere partibus palus difficilis atque impedita cingebat non latior pedibus quinquaginta .
LEAVEBLANK
Hoc se colle interruptis pontibus Galli fiducia loci continebant generatimque distributi in civitates omnia vada ac saltus eius paludis obtinebant , sic animo parati , ut , si eam paludem Romani perrumpere conarentur , haesitantes premerent ex loco superiore ;
LEAVEBLANK
ut qui propinquitatem loci videret paratos prope aequo Marte ad dimicandum existimaret , qui iniquitatem condicionis perspiceret inani simulatione sese ostentare cognosceret .
LEAVEBLANK
Indignantes milites Gaesar , quod conspectum suum hostes perferre possent tantulo spatio interiecto , et signum proeli exposcentes edocet , quanto detrimento et quot virorum fortium morte necesse sit constare victoriam ;
LEAVEBLANK
quos cum sic animo paratos videat , ut nullum pro sua laude periculum recusent , summae se iniquitatis condemnari debere , nisi eorum vitam sua salute habeat cariorem .
LEAVEBLANK
Sic milites consolatus eodem die reducit in castra reliquaque quae ad oppugnationem pertinebant oppidi administrare instituit .
LEAVEBLANK
Vercingetorix , cum ad suos redisset , proditionis insimulatus , quod castra propius Romanos movisset , quod cum omni equitatu discessisset , quod sine imperio tantas copias reliquisset , quod eius discessu Romani tanta opportunitate et celeritate venissent : non haec omnia fortuito aut sine consilio accidere potuisse ;
LEAVEBLANK
regnum illum Galliae malle Caesaris concessu quam ipsorum habere beneficio -- tali modo accusatus ad haec respondit : Quod castra movisset , factum inopia pabuli etiam ipsis hortantibus ;
LEAVEBLANK
quod propius Romanos accessisset , persuasum loci opportunitate , qui se ipsum munitione defenderet : equitum vero operam neque in loco palustri desiderari debuisse et illic fuisse utilem , quo sint profecti .
LEAVEBLANK
Summam imperi se consulto nulli discedentem tradidisse , ne is multitudinis studio ad dimicandum impelleretur ;
LEAVEBLANK
cui rei propter animi mollitiem studere omnes videret , quod diutius laborem ferre non possent .
LEAVEBLANK
Romani si casu intervenerint , fortunae , si alicuius indicio vocati , huic habendam gratiam , quod et paucitatem eorum ex loco superiore cognoscere et virtutem despicere potuerint , qui dimicare non ausi turpiter se in castra receperint .
LEAVEBLANK
Imperium se ab Caesare per proditionem nullum desiderare , quod habere victoria posset , quae iam esset sibi atque omnibus Gallis explorata : quin etiam ipsis remittere , si sibi magis honorem tribuere , quam ab se salutem accipere videantur .
LEAVEBLANK
" Haec ut intellegatis , " inquit , " a me sincere pronuntiari , audite Romanos milites . "
LEAVEBLANK
Producit servos , quos in pabulatione paucis ante diebus exceperat et fame vinculisque excruciaverat .
LEAVEBLANK
Hi iam ante edocti quae interrogati pronuntiarent , milites se esse legionarios dicunt ;
LEAVEBLANK
fame et inopia adductos clam ex castris exisse , si quid frumenti aut pecoris in agris reperire possent : simili omnem exercitum inopia premi , nec iam vires sufficere cuiusquam nec ferre operis laborem posse : itaque statuisse imperatorem , si nihil in oppugnatione oppidi profecissent , triduo exercitum deducere .
LEAVEBLANK
" Haec , " inquit , " a me , " Vercingetorix , " beneficia habetis , quem proditionis insimulatis ;
LEAVEBLANK
cuius opera sine vestro sanguine tantum exercitum victorem fame consumptum videtis ;
LEAVEBLANK
quem turpiter se ex fuga recipientem ne qua civitas suis finibus recipiat a me provisum est . "
LEAVEBLANK
Conclamat omnis multitudo et suo more armis concrepat , quod facere in eo consuerunt cuius orationem approbant : summum esse Vercingetorigem ducem , nec de eius fide dubitandum , nec maiore ratione bellum administrari posse .
LEAVEBLANK
Statuunt , ut X milia hominum delecta ex omnibus copiis in oppidum mittantur , nec solis Biturigibus communem salutem committendam censent , quod paene in eo , si id oppidum retinuissent , summam victoriae constare intellegebant .
LEAVEBLANK
Singulari militum nostrorum virtuti consilia cuiusque modi Gallorum occurrebant , ut est summae genus sollertiae atque ad omnia imitanda et efficienda , quae ab quoque traduntur , aptissimum .
LEAVEBLANK
Nam et laqueis falces avertebant , quas , cum destinaverant , tormentis introrsus reducebant , et aggerem cuniculis subtrahebant , eo scientius quod apud eos magnae sunt ferrariae atque omne genus cuniculorum notum atque usitatum est .
LEAVEBLANK
Totum autem murum ex omni parte turribus contabulaverant atque has coriis intexerant .
LEAVEBLANK
Tum crebris diurnis nocturnisque eruptionibus aut aggeri ignem inferebant aut milites occupatos in opere adoriebantur , et nostrarum turrium altitudinem , quantum has cotidianus agger expresserat , commissis suarum turrium malis adaequabant , et apertos cuniculos praeusta et praeacuta materia et pice fervefacta et maximi ponderis saxis morabantur moenibusque appropinquare prohibebant .
LEAVEBLANK
Muri autem omnes Gallici hac fere forma sunt .
LEAVEBLANK
Trabes derectae perpetuae in longitudinem paribus intervallis , distantes inter se binos pedes , in solo collocantur .
LEAVEBLANK
Hae revinciuntur introrsus et multo aggere vestiuntur : ea autem , quae diximus , intervalla grandibus in fronte saxis effarciuntur .
LEAVEBLANK
His collocatis et coagmentatis alius insuper ordo additur , ut idem illud intervallum servetur neque inter se contingant trabes , sed paribus intermissae spatiis singulae singulis saxis interiectis arte contineantur .
LEAVEBLANK
Sic deinceps omne opus contexitur , dum iusta muri altitudo expleatur .
LEAVEBLANK
Hoc cum in speciem varietatemque opus deforme non est alternis trabibus ac saxis , quae rectis lineis suos ordines servant , tum ad utilitatem et defensionem urbium summam habet opportunitatem , quod et ab incendio lapis et ab ariete materia defendit , quae perpetuis trabibus pedes quadragenos plerumque introrsus revincta neque perrumpi neque distrahi potest .
LEAVEBLANK
His tot rebus impedita oppugnatione milites , cum toto tempore frigore et assiduis imbribus tardarentur , tamen continenti labore omnia haec superaverunt et diebus XXV aggerem latum pedes CCCXXX , altum pedes LXXX exstruxerunt .
LEAVEBLANK
Cum is murum hostium paene contingeret , et Caesar ad opus consuetudine excubaret militesque hortaretur , ne quod omnino tempus ab opere intermitteretur , paulo ante tertiam vigiliam est animadversum fumare aggerem , quem cuniculo hostes succenderant , eodemque tempore toto muro clamore sublato duabus portis ab utroque latere turrium eruptio fiebat .
LEAVEBLANK
Alii faces atque aridam materiem de muro in aggerem eminus iaciebant , picem reliquasque res , quibus ignis excitari potest , fundebant , ut quo primum curreretur aut cui rei ferretur auxilium vix ratio iniri posset .
LEAVEBLANK
Tamen , quod instituto Caesaris semper duae legiones pro castris excubabant pluresque partitis temporibus erant in opere , celeriter factum est , ut alii eruptionibus resisterent , alii turres reducerent aggeremque interscinderent , omnis vero ex castris multitudo ad restinguendum concurreret .
LEAVEBLANK
Cum in omnibus locis consumpta iam reliqua parte noctis pugnaretur , semperque hostibus spes victoriae redintegraretur , eo magis , quod deustos pluteos turrium videbant nec facile adire apertos ad auxiliandum animadvertebant , semperque ipsi recentes defessis succederent omnemque Galliae salutem in illo vestigio temporis positam arbitrarentur , accidit inspectantibus nobis quod dignum memoria visum praetereundum non existimavimus .
LEAVEBLANK
Quidam ante portam oppidi Gallus per manus sebi ac picis traditas glebas in ignem e regione turris proiciebat : scorpione ab latere dextro traiectus exanimatusque concidit .
LEAVEBLANK
Hunc ex proximis unus iacentem transgressus eodem illo munere fungebatur ;
LEAVEBLANK
eadem ratione ictu scorpionis exanimato alteri successit tertius et tertio quartus , nec prius ille est a propugnatoribus vacuus relictus locus quam restincto aggere atque omni ex parte summotis hostibus finis est pugnandi factus .
LEAVEBLANK
Omnia experti Galli , quod res nulla successerat , postero die consilium ceperunt ex oppido profugere hortante et iubente Vercingetorige .
LEAVEBLANK
Id silentio noctis conati non magna iactura suorum sese effecturos sperabant , propterea quod neque longe ab oppido castra Vercingetorigis aberant , et palus , quae perpetua intercedebat , Romanos ad insequendum tardabat .
LEAVEBLANK
Iamque hoc facere noctu apparabant , cum matres familiae repente in publicum procurrerunt flentesque proiectae ad pedes suorum omnibus precibus petierunt , ne se et communes liberos hostibus ad supplicium dederent , quos ad capiendam fugam naturae et virium infirmitas impediret .
LEAVEBLANK
Vbi eos in sententia perstare viderunt , quod plerumque in summo periculo timor misericordiam non recipit , conclamare et significare de fuga Romanis coeperunt .
LEAVEBLANK
Quo timore perterriti Galli , ne ab equitatu Romanorum viae praeoccuparentur , consilio destiterunt .
LEAVEBLANK
Postero die Caesar promota turri perfectisque operibus quae facere instituerat , magno coorto imbre non inutilem hanc ad capiendum consilium tempestatem arbitratus est , quod paulo incautius custodias in muro dispositas videbat , suosque languidius in opere versari iussit et quid fieri vellet ostendit .
LEAVEBLANK
Legionibusque intra vineas in occulto expeditis , cohortatus ut aliquando pro tantis laboribus fructum victoriae perciperent , eis qui primi murum ascendissent praemia proposuit militibusque signum dedit .
LEAVEBLANK
Illi subito ex omnibus partibus evolaverunt murumque celeriter compleverunt .
LEAVEBLANK
Hostes re nova perterriti muro turribusque deiecti in foro ac locis patentioribus cuneatim constiterunt , hoc animo ut si qua ex parte obviam contra veniretur acie instructa depugnarent .
LEAVEBLANK
Vbi neminem in aequum locum sese demittere , sed toto undique muro circumfundi viderunt , veriti ne omnino spes fugae tolleretur , abiectis armis ultimas oppidi partes continenti impetu petiverunt , parsque ibi , cum angusto exitu portarum se ipsi premerent , a militibus , pars iam egressa portis ab equitibus est interfecta ;
LEAVEBLANK
nec fuit quisquam , qui praedae studeret .
LEAVEBLANK
Sic et Cenabi caede et labore operis incitati non aetate confectis , non mulieribus , non infantibus pepercerunt .
LEAVEBLANK
Denique ex omni numero , qui fuit circiter milium XL , vix DCCC , qui primo clamore audito se ex oppido eiecerunt , incolumes ad Vercingetorigem pervenerunt .
LEAVEBLANK
Quos ille multa iam nocte silentio ex fuga excepit , veritus ne qua in castris ex eorum concursu et misericordia vulgi seditio oreretur , ut procul in via dispositis familiaribus suis principibusque civitatum disparandos deducendosque ad suos curaret , quae cuique civitati pars castrorum ab initio obvenerat .
LEAVEBLANK
Postero die concilio convocato consolatus cohortatusque est ne se admodum animo demitterent , ne perturbarentur incommodo ;
LEAVEBLANK
non virtute neque in acie vicisse Romanos , sed artificio quodam et scientia oppugnationis , cuius rei fuerint ipsi imperiti ;
LEAVEBLANK
errare , si qui in bello omnes secundos rerum proventus exspectent .
LEAVEBLANK
Sibi numquam placuisse Avaricum defendi , cuius rei testes ipsos haberet ;
LEAVEBLANK
sed factum imprudentia Biturigum et nimia obsequentia reliquorum uti hoc incommodum acciperetur ;
LEAVEBLANK
id tamen se celeriter maioribus commodis sanaturum .
LEAVEBLANK
Nam quae ab reliquis Gallis civitates dissentirent , has sua diligentia adiuncturum atque unum consilium totius Galliae effecturum , cuius consensui ne orbis quidem terrarum possit obsistere ;
LEAVEBLANK
idque se prope iam effectum habere .
LEAVEBLANK
Interea aequum esse ab eis communis salutis causa impetrari ut castra munire instituerent , quo facilius repentinos hostium impetus sustinerent .
LEAVEBLANK
Fuit haec oratio non ingrata Gallis , et maxime , quod ipse animo non defecerat tanto accepto incommodo neque se in occultum abdiderat et conspectum multitudinis fugerat ;
LEAVEBLANK
plusque animo providere et praesentire existimabatur , quod re integra primo incendendum Avaricum , post deserendum censuerat .
LEAVEBLANK
Itaque ut reliquorum imperatorum res adversae auctoritatem minuunt , sic huius ex contrario dignitas incommodo accepto in dies augebatur .
LEAVEBLANK
Simul in spem veniebant eius adfirmatione de reliquis adiungendis civitatibus ;
LEAVEBLANK
primumque eo tempore Galli castra munire instituerunt et sic sunt animo confirmati , homines insueti laboris , ut omnia quae imperarentur sibi patienda existimarent .
LEAVEBLANK
Nec minus quam est pollicitus Vercingetorix animo laborabat ut reliquas civitates adiungeret , atque eas donis pollicitationibusque alliciebat .
LEAVEBLANK
Huic rei idoneos homines deligebat , quorum quisque aut oratione subdola aut amicitia facillime capere posset .
LEAVEBLANK
Qui Avarico expugnato refugerant , armandos vestiendosque curat ;
LEAVEBLANK
simul , ut deminutae copiae redintegrarentur , imperat certum numerum militum civitatibus , quem et quam ante diem in castra adduci velit , sagittariosque omnes , quorum erat permagnus numerus in Gallia , conquiri et ad se mitti iubet .
LEAVEBLANK
His rebus celeriter id quod Avarici deperierat expletur .
LEAVEBLANK
Interim Teutomatus , Olloviconis filius , rex Nitiobrigum , cuius pater ab senatu nostro amicus erat appellatus , cum magno equitum suorum numero et quos ex Aquitania conduxerat ad eum pervenit .
LEAVEBLANK
Caesar Avarici complures dies commoratus summamque ibi copiam frumenti et reliqui commeatus nactus exercitum ex labore atque inopia refecit .
LEAVEBLANK
Iam prope hieme confecta cum ipso anni tempore ad gerendum bellum vocaretur et ad hostem proficisci constituisset , sive eum ex paludibus silvisque elicere sive obsidione premere posset , legati ad eum principes Aeduorum veniunt oratum ut maxime necessario tempore civitati subveniat : summo esse in periculo rem , quod , cum singuli magistratus antiquitus creari atque regiam potestatem annum obtinere consuessent , duo magistratum gerant et se uterque eorum legibus creatum esse dicat .
LEAVEBLANK
Horum esse alterum Convictolitavem , florentem et illustrem adulescentem , alterum Cotum , antiquissima familia natum atque ipsum hominem summae potentiae et magnae cognationis , cuius frater Valetiacus proximo anno eundem magistratum gesserit .
LEAVEBLANK
Civitatem esse omnem in armis ;
LEAVEBLANK
divisum senatum , divisum populum , suas cuiusque eorum clientelas .
LEAVEBLANK
Quod si diutius alatur controversia , fore uti pars cum parte civitatis confligat .
LEAVEBLANK
Id ne accidat , positum in eius diligentia atque auctoritate .
LEAVEBLANK
Caesar , etsi a bello atque hoste discedere detrimentosum esse existimabat , tamen non ignorans quanta ex dissensionibus incommoda oriri consuessent , ne tanta et tam coniuncta populo Romano civitas , quam ipse semper aluisset omnibusque rebus ornasset , ad vim atque arma descenderet , atque ea pars quae minus sibi confideret auxilia a Vercingetorige arcesseret , huic rei praevertendum existimavit et , quod legibus Aeduorum eis , qui summum magistratum obtinerent , excedere ex finibus non liceret , ne quid de iure aut de legibus eorum deminuisse videretur , ipse in Aeduos proficisci statuit senatumque omnem et quos inter controversia esset ad se Decetiam evocavit .
LEAVEBLANK
Cum prope omnis civitas eo convenisset , docereturque paucis clam convocatis alio loco , alio tempore atque oportuerit fratrem a fratre renuntiatum , cum leges duo ex una familia vivo utroque non solum magistratus creari vetarent , sed etiam in senatu esse prohiberent , Cotum imperium deponere coegit , Convictolitavem , qui per sacerdotes more civitatis intermissis magistratibus esset creatus , potestatem obtinere iussit .
LEAVEBLANK
Hoc decreto interposito cohortatus Aeduos , ut controversiarum ac dissensionis obliviscerentur atque omnibus omissis his rebus huic bello servirent eaque quae meruissent praemia ab se devicta Gallia exspectarent equitatumque omnem et peditum milia decem sibi celeriter mitterent , quae in praesidiis rei frumentariae causa disponeret , exercitum in duas partes divisit : quattuor legiones in Senones Parisiosque Labieno ducendas dedit , sex ipse in Arvernos ad oppidum Gergoviam secundum flumen Elaver duxit ;
LEAVEBLANK
equitatus partem illi attribuit , partem sibi reliquit .
LEAVEBLANK
Qua re cognita Vercingetorix omnibus interruptis eius fluminis pontibus ab altera fluminis parte iter facere coepit .
LEAVEBLANK
Cum uterque utrimque exisset exercitus , in conspectu fereque e regione castris castra ponebant dispositis exploratoribus , necubi effecto ponte Romani copias traducerent .
LEAVEBLANK
Erat in magnis Caesaris difficultatibus res , ne maiorem aestatis partem flumine impediretur , quod non fere ante autumnum Elaver vado transiri solet .
LEAVEBLANK
Itaque , ne id accideret , silvestri loco castris positis e regione unius eorum pontium , quos Vercingetorix rescindendos curaverat , postero die cum duabus legionibus in occulto restitit ;
LEAVEBLANK
reliquas copias cum omnibus impedimentis , ut consueverat , misit , apertis quibusdam cohortibus , uti numerus legionum constare videretur .
LEAVEBLANK
His quam longissime possent egredi iussis , cum iam ex diei tempore coniecturam ceperat in castra perventum , isdem sublicis , quarum pars inferior integra remanebat , pontem reficere coepit .
LEAVEBLANK
Celeriter effecto opere legionibusque traductis et loco castris idoneo delecto reliquas copias revocavit .
LEAVEBLANK
Vercingetorix re cognita , ne contra suam voluntatem dimicare cogeretur , magnis itineribus antecessit .
LEAVEBLANK
Caesar ex eo loco quintis castris Gergoviam pervenit equestrique eo die proelio levi facto perspecto urbis situ , quae posita in altissimo monte omnes aditus difficiles habebat , de expugnatione desperavit , de obsessione non prius agendum constituit , quam rem frumentariam expedisset .
LEAVEBLANK
At Vercingetorix castris , prope oppidum positis , mediocribus circum se intervallis separatim singularum civitatium copias collocaverat atque omnibus eius iugi collibus occupatis , qua despici poterat , horribilem speciem praebebat ;
LEAVEBLANK
principesque earum civitatium , quos sibi ad consilium capiendum delegerat , prima luce cotidie ad se convenire iubebat , seu quid communicandum , seu quid administrandum videretur ;
LEAVEBLANK
neque ullum fere diem intermittebat quin equestri proelio interiectis sagittariis , quid in quoque esset animi ac virtutis suorum perspiceret .
LEAVEBLANK
Erat e regione oppidi collis sub ipsis radicibus montis , egregie munitus atque ex omni parte circumcisus ;
LEAVEBLANK
quem si tenerent nostri , et aquae magna parte et pabulatione libera prohibituri hostes videbantur ;
LEAVEBLANK
sed is locus praesidio ab his non nimis firmo tenebatur ;
LEAVEBLANK
tamen silentio noctis Caesar ex castris egressus , priusquam subsidio ex oppido veniri posset , deiecto praesidio potitus loco duas ibi legiones collocavit fossamque duplicem duodenum pedum a maioribus castris ad minora perduxit , ut tuto ab repentino hostium incursu etiam singuli commeare possent .
LEAVEBLANK
Dum haec ad Gergoviam geruntur , Convictolitavis Aeduus , cui magistratum adiudicatum a Caesare demonstravimus , sollicitatus ab Arvernis pecunia cum quibusdam adulescentibus colloquitur ;
LEAVEBLANK
quorum erat princeps Litaviccus atque eius fratres , amplissima familia nati adulescentes .
LEAVEBLANK
Cum his praemium communicat hortaturque , ut se liberos et imperio natos meminerint .
LEAVEBLANK
Vnam esse Aeduorum civitatem , quae certissimam Galliae victoriam detineat ;
LEAVEBLANK
eius auctoritate reliquas contineri ;
LEAVEBLANK
qua traducta locum consistendi Romanis in Gallia non fore .
LEAVEBLANK
Esse nonnullo se Caesaris beneficio adfectum , sic tamen , ut iustissimam apud eum causam obtinuerit ;
LEAVEBLANK
sed plus communi libertati tribuere .
LEAVEBLANK
Cur enim potius Aedui de suo iure et de legibus ad Caesarem disceptatorem , quam Romani ad Aeduos veniant ?
LEAVEBLANK
Celeriter adulescentibus et oratione magistratus et praemio deductis , cum se vel principes eius consili fore profiterentur , ratio perficiendi quaerebatur , quod civitatem temere ad suscipiendum bellum adduci posse non confidebant .
LEAVEBLANK
Placuit ut Litaviccus decem illis milibus , quae Caesari ad bellum mitterentur , praeficeretur atque ea ducenda curaret , fratresque eius ad Caesarem praecurrerent .
LEAVEBLANK
Reliqua qua ratione agi placeat constituunt .
LEAVEBLANK
Litaviccus accepto exercitu , cum milia passuum circiter XXX ab Gergovia abesset , convocatis subito militibus lacrimans , " Quo proficiscimur , " inquit , " milites ?
LEAVEBLANK
Omnis noster equitatus , omnis nobilitas interiit ;
LEAVEBLANK
principes civitatis , Eporedorix et Viridomarus , insimulati proditionis ab Romanis indicta causa interfecti sunt .
LEAVEBLANK
Haec ab ipsis cognoscite , qui ex ipsa caede fugerunt : nam ego fratribus atque omnibus meis propinquis interfectis dolore prohibeor , quae gesta sunt , pronuntiare . "
LEAVEBLANK
Producuntur hi quos ille edocuerat quae dici vellet , atque eadem , quae Litaviccus pronuntiaverat , multitudini exponunt : multos equites Aeduorum interfectos , quod collocuti cum Arvernis dicerentur ;
LEAVEBLANK
ipsos se inter multitudinem militum occultasse atque ex media caede fugisse .
LEAVEBLANK
Conclamant Aedui et Litaviccum obsecrant ut sibi consulat .
LEAVEBLANK
" Quasi vero , " inquit ille , " consili sit res , ac non necesse sit nobis Gergoviam contendere et cum Arvernis nosmet coniungere .
LEAVEBLANK
An dubitamus quin nefario facinore admisso Romani iam ad nos interficiendos concurrant ?
LEAVEBLANK
Proinde , si quid in nobis animi est , persequamur eorum mortem qui indignissime interierunt , atque hos latrones interficiamus . "
LEAVEBLANK
Ostendit cives Romanos , qui eius praesidi fiducia una erant : magnum numerum frumenti commeatusque diripit , ipsos crudeliter excruciatos interficit .
LEAVEBLANK
nuntios tota civitate Aeduorum dimittit , eodem mendacio de caede equitum et principum permovet ;
LEAVEBLANK
hortatur ut simili ratione atque ipse fecerit suas iniurias persequantur .
LEAVEBLANK
Eporedorix Aeduus , summo loco natus adulescens et summae domi potentiae , et una Viridomarus , pari aetate et gratia , sed genere dispari , quem Caesar ab Diviciaco sibi traditum ex humili loco ad summam dignitatem perduxerat , in equitum numero convenerant nominatim ab eo evocati .
LEAVEBLANK
His erat inter se de principatu contentio , et in illa magistratuum controversia alter pro Convictolitavi , alter pro Coto summis opibus pugnaverant .
LEAVEBLANK
Ex eis Eporedorix cognito Litavicci consilio media fere nocte rem ad Caesarem defert ;
LEAVEBLANK
orat ne patiatur civitatem pravis adulescentium consiliis ab amicitia populi Romani deficere ;
LEAVEBLANK
quod futurum provideat , si se tot hominum milia cum hostibus coniunxerint , quorum salutem neque propinqui neglegere , neque civitas levi momento aestimare posset .
LEAVEBLANK
Magna adfectus sollicitudine hoc nuntio Caesar , quod semper Aeduorum civitati praecipue indulserat , nulla interposita dubitatione legiones expeditas quattuor equitatumque omnem ex castris educit ;
LEAVEBLANK
nec fuit spatium tali tempore ad contrahenda castra , quod res posita in celeritate videbatur ;
LEAVEBLANK
Gaium Fabium legatum cum legionibus duabus castris praesidio relinquit .
LEAVEBLANK
Fratres Litavicci cum comprehendi iussisset , paulo ante reperit ad hostes fugisse .
LEAVEBLANK
Adhortatus milites , ne necessario tempore itineris labore permoveantur , cupidissimis omnibus progressus milia passuum XXV agmen Aeduorum conspicatus immisso equitatu iter eorum moratur atque impedit interdicitque omnibus ne quemquam interficiant .
LEAVEBLANK
Eporedorigem et Viridomarum , quos illi interfectos existimabant , inter equites versari suosque appellare iubet .
LEAVEBLANK
His cognitis et Litavicci fraude perspecta Aedui manus tendere , deditionem significare et proiectis armis mortem deprecari incipiunt .
LEAVEBLANK
Litaviccus cum suis clientibus , quibus more Gallorum nefas est etiam in extrema fortuna deserere patronos , Gergoviam profugit .
LEAVEBLANK
Caesar nuntiis ad civitatem Aeduorum missis , qui suo beneficio conservatos docerent quos iure belli interficere potuisset , tribusque horis noctis exercitui ad quietem datis castra ad Gergoviam movit .
LEAVEBLANK
Medio fere itinere equites a Fabio missi , quanto res in periculo fuerit , exponunt .
LEAVEBLANK
Summis copiis castra oppugnata demonstrant , cum crebro integri defessis succederent nostrosque assiduo labore defatigarent , quibus propter magnitudinem castrorum perpetuo esset isdem in vallo permanendum ;
LEAVEBLANK
multitudine sagittarum atque omnis generis telorum multos vulneratos ;
LEAVEBLANK
ad haec sustinenda magno usui fuisse tormenta .
LEAVEBLANK
Fabium discessu eorum duabus relictis portis obstruere ceteras pluteosque vallo addere et se in posterum diem similemque casum apparare .
LEAVEBLANK
His rebus cognitis Caesar summo studio militum ante ortum solis in castra pervenit .
LEAVEBLANK
Dum haec ad Gergoviam geruntur , Aedui primis nuntiis ab Litavicco acceptis nullum sibi ad cognoscendum spatium relinquunt .
LEAVEBLANK
Impellit alios avaritia , alios iracundia et temeritas , quae maxime illi hominum generi est innata , ut levem auditionem habeant pro re comperta .
LEAVEBLANK
Bona civium Romanorum diripiunt , caedes faciunt , in servitutem abstrahunt .
LEAVEBLANK
Adiuvat rem proclinatam Convictolitavis plebemque ad furorem impellit , ut facinore admisso ad sanitatem reverti pudeat .
LEAVEBLANK
Marcum Aristium , tribunum militum , iter ad legionem facientem fide data ex oppido Cabillono educunt : idem facere cogunt eos , qui negotiandi causa ibi constiterant .
LEAVEBLANK
Hos continuo in itinere adorti omnibus impedimentis exuunt ;
LEAVEBLANK
repugnantes diem noctemque obsident ;
LEAVEBLANK
multis utrimque interfectis maiorem multitudinem armatorum concitant .
LEAVEBLANK
Interim nuntio allato omnes eorum milites in potestate Caesaris teneri , concurrunt ad Aristium , nihil publico factum consilio demonstrant ;
LEAVEBLANK
quaestionem de bonis direptis decernunt , Litavicci fatrumque bona publicant , legatos ad Caesarem sui purgandi gratia mittunt .
LEAVEBLANK
Haec faciunt reciperandorum suorum causa ;
LEAVEBLANK
sed contaminati facinore et capti compendio ex direptis bonis , quod ea res ad multos pertinebat , timore poenae exterriti consilia clam de bello inire incipiunt civitatesque reliquas legationibus sollicitant .
LEAVEBLANK
Quae tametsi Caesar intellegebat , tamen quam mitissime potest legatos appellat : nihil se propter inscientiam levitatemque vulgi gravius de civitate iudicare neque de sua in Aeduos benevolentia deminuere .
LEAVEBLANK
Ipse maiorem Galliae motum exspectans , ne ab omnibus civitatibus circumsisteretur , consilia inibat quemadmodum ab Gergovia discederet ac rursus omnem exercitum contraheret , ne profectio nata ab timore defectionis similis fugae videretur .
LEAVEBLANK
Haec cogitanti accidere visa est facultas bene rei gerendae .
LEAVEBLANK
Nam cum in minora castra operis perspiciendi causa venisset , animadvertit collem , qui ab hostibus tenebatur , nudatum hominibus , qui superioribus diebus vix prae multitudine cerni poterat .
LEAVEBLANK
Admiratus quaerit ex perfugis causam , quorum magnus ad eum cotidie numerus confluebat .
LEAVEBLANK
Constabat inter omnes , quod iam ipse Caesar per exploratores cognoverat , dorsum esse eius iugi prope aequum , sed hunc silvestrem et angustum , qua esset aditus ad alteram partem oppidi ;
LEAVEBLANK
huic loco vehementer illos timere nec iam aliter sentire , uno colle ab Romanis occupato , si alterum amisissent , quin paene circumvallati atque omni exitu et pabulatione interclusi viderentur : ad hunc muniendum omnes a Vercingetorige evocatos .
LEAVEBLANK
Hac re cognita Caesar mittit complures equitum turmas ;
LEAVEBLANK
eis de media nocte imperat , ut paulo tumultuosius omnibus locis vagarentur .
LEAVEBLANK
Prima luce magnum numerum impedimentorum ex castris mulorumque produci deque his stramenta detrahi mulionesque cum cassidibus equitum specie ac simulatione collibus circumvehi iubet .
LEAVEBLANK
His paucos addit equites qui latius ostentationis causa vagarentur .
LEAVEBLANK
Longo circuitu easdem omnes iubet petere regiones .
LEAVEBLANK
Haec procul ex oppido videbantur , ut erat a Gergovia despectus in castra , neque tanto spatio certi quid esset explorari poterat .
LEAVEBLANK
Legionem unam eodem iugo mittit et paulum progressam inferiore constituit loco silvisque occultat .
LEAVEBLANK
Augetur Gallis suspicio , atque omnes illo ad munitionem copiae traducuntur .
LEAVEBLANK
Vacua castra hostium Caesar conspicatus tectis insignibus suorum occultatisque signis militaribus raros milites , ne ex oppido animadverterentur , ex maioribus castris in minora traducit legatisque , quos singulis legionibus praefecerat , quid fieri velit ostendit : in primis monet ut contineant milites , ne studio pugnandi aut spe praedae longius progrediantur ;
LEAVEBLANK
quid iniquitas loci habeat incommodi proponit : hoc una celeritate posse mutari ;
LEAVEBLANK
occasionis esse rem , non proeli .
LEAVEBLANK
His rebus expositis signum dat et ab dextra parte alio ascensu eodem tempore Aeduos mittit .
LEAVEBLANK
Oppidi murus ab planitie atque initio ascensus recta regione , si nullus anfractus intercederet , MCC passus aberat : quidquid huc circuitus ad molliendum clivum accesserat , id spatium itineris augebat .
LEAVEBLANK
A medio fere colle in longitudinem , ut natura montis ferebat , ex grandibus saxis sex pedum murum qui nostrorum impetum tardaret praeduxerant Galli , atque inferiore omni spatio vacuo relicto superiorem partem collis usque ad murum oppidi densissimis castris compleverant .
LEAVEBLANK
Milites dato signo celeriter ad munitionem perveniunt eamque transgressi trinis castris potiuntur ;
LEAVEBLANK
ac tanta fuit in castris capiendis celeritas , ut Teutomatus , rex Nitiobrigum , subito in tabernaculo oppressus , ut meridie conquieverat , superiore corporis parte nudata vulnerato equo vix se ex manibus praedantium militum eriperet .
LEAVEBLANK
Consecutus id quod animo proposuerat , Caesar receptui cani iussit legionique decimae , quacum erat , continuo signa constituit .
LEAVEBLANK
Ac reliquarum legionum milites non exaudito sono tubae , quod satis magna valles intercedebat , tamen ab tribunis militum legatisque , ut erat a Caesare praeceptum , retinebantur .
LEAVEBLANK
Sed elati spe celeris victoriae et hostium fuga et superiorum temporum secundis proeliis nihil adeo arduum sibi esse existimaverunt quod non virtute consequi possent , neque finem prius sequendi fecerunt quam muro oppidi portisque appropinquarunt .
LEAVEBLANK
Tum vero ex omnibus urbis partibus orto clamore , qui longius aberant repentino tumultu perterriti , cum hostem intra portas esse existimarent , sese ex oppido eiecerunt .
LEAVEBLANK
Matres familiae de muro vestem argentumque iactabant et pectore nudo prominentes passis manibus obtestabantur Romanos , ut sibi parcerent neu , sicut Avarici fecissent , ne a mulieribus quidem atque infantibus abstinerent : nonnullae de muris per manus demissae sese militibus tradebant .
LEAVEBLANK
Lucius Fabius , centurio legionis VIII , quem inter suos eo die dixisse constabat excitari se Avaricensibus praemiis neque commissurum , ut prius quisquam murum ascenderet , tres suos nactus manipulares atque ab eis sublevatus murum ascendit : hos ipse rursus singulos exceptans in murum extulit .
LEAVEBLANK
Interim ei qui ad alteram partem oppidi , ut supra demonstravimus , munitionis causa convenerant , primo exaudito clamore , inde etiam crebris nuntiis incitati , oppidum a Romanis teneri , praemissis equitibus magno concursu eo contenderunt .
LEAVEBLANK
Eorum ut quisque primus venerat , sub muro consistebat suorumque pugnantium numerum augebat .
LEAVEBLANK
Quorum cum magna multitudo convenisset , matres familiae , quae paulo ante Romanis de muro manus tendebant , suos obtestari et more Gallico passum capillum ostentare liberosque in conspectum proferre coeperunt .
LEAVEBLANK
Erat Romanis nec loco nec numero aequa contentio ;
LEAVEBLANK
simul et cursu et spatio pugnae defatigati non facile recentes atque integros sustinebant .
LEAVEBLANK
Caesar , cum iniquo loco pugnari hostiumque augeri copias videret , praemetuens suis ad Titum Sextium legatum , quem minoribus castris praesidio reliquerat , misit , ut cohortes ex castris celeriter educeret et sub infimo colle ab dextro latere hostium constitueret , ut , si nostros loco depulsos vidisset , quo minus libere hostes insequerentur terreret .
LEAVEBLANK
Ipse paulum ex eo loco cum legione progressus , ubi constiterat , eventum pugnae exspectabat .
LEAVEBLANK
Cum acerrime comminus pugnaretur , hostes loco et numero , nostri virtute confiderent , subito sunt Aedui visi ab latere nostris aperto , quos Caesar ab dextra parte alio ascensu manus distinendae causa miserat .
LEAVEBLANK
Hi similitudine armorum vehementer nostros perterruerunt , ac tametsi dextris humeris exsertis animadvertebantur , quod insigne pactum esse consuerat , tamen id ipsum sui fallendi causa milites ab hostibus factum existimabant .
LEAVEBLANK
Eodem tempore Lucius Fabius centurio quique una murum ascenderant circumventi atque interfecti muro praecipitabantur .
LEAVEBLANK
Marcus Petronius , eiusdem legionis centurio , cum portam excidere conatus esset , a multitudine oppressus ac sibi desperans multis iam vulneribus acceptis manipularibus suis , qui illum secuti erant , " Quoniam , " inquit , " me una vobiscum servare non possum , vestrae quidem certe vitae prospiciam , quos cupiditate gloriae adductus in periculum deduxi .
LEAVEBLANK
Vos data facultate vobis consulite " .
LEAVEBLANK
Simul in medios hostes irrupit duobusque interfectis reliquos a porta paulum summovit .
LEAVEBLANK
Conantibus auxiliari suis " Frustra , " inquit , " meae vitae subvenire conamini , quem iam sanguis viresque deficiunt .
LEAVEBLANK
Proinde abite , dum est facultas , vosque ad legionem recipite . "
LEAVEBLANK
Ita pugnans post paulum concidit ac suis saluti fuit .
LEAVEBLANK
Nostri , cum undique premerentur , XLVI centurionibus amissis deiecti sunt loco .
LEAVEBLANK
Sed intolerantius Gallos insequentes legio decima tardavit , quae pro subsidio paulo aequiore loco constiterat .
LEAVEBLANK
Hanc rursus XIII legionis cohortes exceperunt , quae ex castris minoribus eductae cum Tito Sextio legato ceperant locum superiorem .
LEAVEBLANK
Legiones , ubi primum planitiem attigerunt , infestis contra hostes signis constiterunt .
LEAVEBLANK
Vercingetorix ab radicibus collis suos intra munitiones reduxit .
LEAVEBLANK
Eo die milites sunt paulo minus septingenti desiderati .
LEAVEBLANK
Postero die Caesar contione advocata temeritatem cupiditatemque militum reprehendit , quod sibi ipsi iudicavissent quo procedendum aut quid agendum videretur , neque signo recipiendi dato constitissent neque ab tribunis militum legatisque retineri potuissent .
LEAVEBLANK
Exposuit quid iniquitas loci posset , quid ipse ad Avaricum sensisset , cum sine duce et sine equitatu deprehensis hostibus exploratam victoriam dimisisset , ne parvum modo detrimentum in contentione propter iniquitatem loci accideret .
LEAVEBLANK
Quanto opere eorum animi magnitudinem admiraretur , quos non castrorum munitiones , non altitudo montis , non murus oppidi tardare potuisset , tanto opere licentiam arrogantiamque reprehendere , quod plus se quam imperatorem de victoria atque exitu rerum sentire existimarent ;
LEAVEBLANK
nec minus se ab milite modestiam et continentiam quam virtutem atque animi magnitudinem desiderare .
LEAVEBLANK
Hac habita contione et ad extremam orationem confirmatis militibus , ne ob hanc causam animo permoverentur neu quod iniquitas loci attulisset id virtuti hostium tribuerent , eadem de profectione cogitans quae ante senserat legiones ex castris eduxit aciemque idoneo loco constituit .
LEAVEBLANK
Cum Vercingetorix nihil magis in aequum locum descenderet , levi facto equestri proelio atque secundo in castra exercitum reduxit .
LEAVEBLANK
Cum hoc idem postero die fecisset , satis ad Gallicam ostentationem minuendam militumque animos confirmandos factum existimans in Aeduos movit castra .
LEAVEBLANK
Ne tum quidem insecutis hostibus tertio die ad flumen Elaver venit ;
LEAVEBLANK
pontem refecit exercitumque traduxit .
LEAVEBLANK
Ibi a Viridomaro atque Eporedorige Aeduis appellatus discit cum omni equitatu Litaviccum ad sollicitandos Aeduos profectum : opus esse ipsos antecedere ad confirmandam civitatem .
LEAVEBLANK
Etsi multis iam rebus perfidiam Aeduorum perspectam habebat atque horum discessu admaturari defectionem civitatis existimabat , tamen eos retinendos non constituit , ne aut inferre iniuriam videretur aut dare timoris aliquam suspicionem .
LEAVEBLANK
Discedentibus his breviter sua in Aeduos merita exposuit , quos et quam humiles accepisset , compulsos in oppida , multatos agris omnibus ereptis copiis , imposito stipendio , obsidibus summa cum contumelia extortis , et quam in fortunam quamque in amplitudinem deduxisset , ut non solum in pristinum statum redissent , sed omnium temporum dignitatem et gratiam antecessisse viderentur .
LEAVEBLANK
His datis mandatis eos ab se dimisit .
LEAVEBLANK
Noviodunum erat oppidum Aeduorum ad ripas Ligeris opportuno loco positum .
LEAVEBLANK
Huc Caesar omnes obsides Galliae , frumentum , pecuniam publicam , suorum atque exercitus impedimentorum magnam partem contulerat ;
LEAVEBLANK
huc magnum numerum equorum huius belli causa in Italia atque Hispania coemptum miserat .
LEAVEBLANK
Eo cum Eporedorix Viridomarusque venissent et de statu civitatis cognovissent , Litaviccum Bibracti ab Aeduis receptum , quod est oppidum apud eos maximae auctoritatis , Convictolitavim magistratum magnamque partem senatus ad eum convenisse , legatos ad Vercingetorigem de pace et amicitia concilianda publice missos , non praetermittendum tantum commodum existimaverunt .
LEAVEBLANK
Itaque interfectis Novioduni custodibus quique eo negotiandi causa convenerant pecuniam atque equos inter se partiti sunt ;
LEAVEBLANK
obsides civitatum Bibracte ad magistratum deducendos curaverunt ;
LEAVEBLANK
oppidum , quod a se teneri non posse iudicabant , ne cui esset usui Romanis , incenderunt ;
LEAVEBLANK
frumenti quod subito potuerunt navibus avexerunt , reliquum flumine atque incendio corruperunt .
LEAVEBLANK
Ipsi ex finitimis regionibus copias cogere , praesidia custodiasque ad ripas Ligeris disponere equitatumque omnibus locis iniciendi timoris causa ostentare coeperunt , si ab re frumentaria Romanos excludere aut adductos inopia in provinciam expellere possent .
LEAVEBLANK
quam ad spem multum eos adiuvabat , quod Liger ex nivibus creverat , ut omnino vado non posse transiri videretur .
LEAVEBLANK
Quibus rebus cognitis Caesar maturandum sibi censuit , si esset in perficiendis pontibus periclitandum , ut prius quam essent maiores eo coactae copiae dimicaret .
LEAVEBLANK
Nam ut commutato consilio iter in provinciam converteret , id ne metu quidem necessario faciendum existimabat ;
LEAVEBLANK
cum infamia atque indignitas rei et oppositus mons Cevenna viarumque difficultas impediebat , tum maxime quod abiuncto Labieno atque eis legionibus quas una miserat vehementer timebat .
LEAVEBLANK
Itaque admodum magnis diurnis nocturnisque itineribus confectis contra omnium opinionem ad Ligerem venit vadoque per equites invento pro rei necessitate opportuno , ut brachia modo atque humeri ad sustinenda arma liberi ab aqua esse possent , disposito equitatu qui vim fluminis refringeret , atque hostibus primo aspectu perturbatis , incolumem exercitum traduxit frumentumque in agris et pecoris copiam nactus repleto his rebus exercitu iter in Senones facere instituit .
LEAVEBLANK
Dum haec apud Caesarem geruntur , Labienus eo supplemento , quod nuper ex Italia venerat , relicto Agedinci , ut esset impedimentis praesidio , cum quattuor legionibus Lutetiam proficiscitur .
LEAVEBLANK
Id est oppidum Parisiorum , quod positum est in insula fluminis Sequanae .
LEAVEBLANK
Cuius adventu ab hostibus cognito magnae ex finitimis civitatibus copiae convenerunt .
LEAVEBLANK
Summa imperi traditur Camulogeno Aulerco , qui prope confectus aetate tamen propter singularem scientiam rei militaris ad eum est honorem evocatus .
LEAVEBLANK
Is cum animadvertisset perpetuam esse paludem , quae influeret in Sequanam atque illum omnem locum magnopere impediret , hic consedit nostrosque transitu prohibere instituit .
LEAVEBLANK
Labienus primo vineas agere , cratibus atque aggere paludem explere atque iter munire conabatur .
LEAVEBLANK
Postquam id difficilius confieri animadvertit , silentio e castris tertia vigilia egressus eodem quo venerat itinere Metiosedum pervenit .
LEAVEBLANK
Id est oppidum Senonum in insula Sequanae positum , ut paulo ante de Lutetia diximus .
LEAVEBLANK
Deprensis navibus circiter quinquaginta celeriterque coniunctis atque eo militibus iniectis et rei novitate perterritis oppidanis , quorum magna pars erat ad bellum evocata , sine contentione oppido potitur .
LEAVEBLANK
Refecto ponte , quem superioribus diebus hostes resciderant , exercitum traducit et secundo flumine ad Lutetiam iter facere coepit .
LEAVEBLANK
Hostes re cognita ab eis , qui Metiosedo fugerant , Lutetiam incendi pontesque eius oppidi rescindi iubent ;
LEAVEBLANK
ipsi profecti a palude ad ripas Sequanae e regione Lutetiae contra Labieni castra considunt .
LEAVEBLANK
Iam Caesar a Gergovia discessisse audiebatur , iam de Aeduorum defectione et secundo Galliae motu rumores adferebantur , Gallique in colloquiis interclusum itinere et Ligeri Caesarem inopia frumenti coactum in provinciam contendisse confirmabant .
LEAVEBLANK
Bellovaci autem defectione Aeduorum cognita , qui ante erant per se infideles , manus cogere atque aperte bellum parare coeperunt .
LEAVEBLANK
Tum Labienus tanta rerum commutatione longe aliud sibi capiendum consilium atque antea senserat intellegebat , neque iam , ut aliquid adquireret proelioque hostes lacesseret , sed ut incolumem exercitum Agedincum reduceret , cogitabat .
LEAVEBLANK
Namque altera ex parte Bellovaci , quae civitas in Gallia maximam habet opinionem virtutis , instabant , alteram Camulogenus parato atque instructo exercitu tenebat ;
LEAVEBLANK
tum legiones a praesidio atque impedimentis interclusas maximum flumen distinebat .
LEAVEBLANK
Tantis subito difficultatibus obiectis ab animi virtute auxilium petendum videbat .
LEAVEBLANK
Sub vesperum consilio convocato cohortatus ut ea quae imperasset diligenter industrieque administrarent , naves , quas Metiosedo deduxerat , singulas equitibus Romanis attribuit , et prima confecta vigilia quattuor milia passuum secundo flumine silentio progredi ibique se exspectari iubet .
LEAVEBLANK
Quinque cohortes , quas minime firmas ad dimicandum esse existimabat , castris praesidio relinquit ;
LEAVEBLANK
quinque eiusdem legionis reliquas de media nocte cum omnibus impedimentis adverso flumine magno tumultu proficisci imperat .
LEAVEBLANK
Conquirit etiam lintres : has magno sonitu remorum incitatas in eandem partem mittit .
LEAVEBLANK
Ipse post paulo silentio egressus cum tribus legionibus eum locum petit quo naves appelli iusserat .
LEAVEBLANK
Eo cum esset ventum , exploratores hostium , ut omni fluminis parte erant dispositi , inopinantes , quod magna subito erat coorta tempestas , ab nostris opprimumtur ;
LEAVEBLANK
exercitus equitatusque equitibus Romanis administrantibus , quos ei negotio praefecerat , celeriter transmittitur .
LEAVEBLANK
Vno fere tempore sub lucem hostibus nuntiatur in castris Romanorum praeter consuetudinem tumultuari et magnum ire agmen adverso flumine sonitumque remorum in eadem parte exaudiri et paulo infra milites navibus transportari .
LEAVEBLANK
Quibus rebus auditis , quod existimabant tribus locis transire legiones atque omnes perturbatos defectione Aeduorum fugam parare , suas quoque copias in tres partes distribuerunt .
LEAVEBLANK
Nam praesidio e regione castrorum relicto et parva manu Metiosedum versus missa , quae tantum progrediatur , quantum naves processissent , reliquas copias contra Labienum duxerunt .
LEAVEBLANK
Prima luce et nostri omnes erant transportati , et hostium acies cernebatur .
LEAVEBLANK
Labienus milites cohortatus ut suae pristinae virtutis et secundissimorum proeliorum retinerent memoriam atque ipsum Caesarem , cuius ductu saepe numero hostes superassent , praesentem adesse existimarent , dat signum proeli .
LEAVEBLANK
Primo concursu ab dextro cornu , ubi septima legio constiterat , hostes pelluntur atque in fugam coniciuntur ;
LEAVEBLANK
ab sinistro , quem locum duodecima legio tenebat , cum primi ordines hostium transfixi telis concidissent , tamen acerrime reliqui resistebant , nec dabat suspicionem fugae quisquam .
LEAVEBLANK
Ipse dux hostium Camulogenus suis aderat atque eos cohortabatur .
LEAVEBLANK
Incerto nunc etiam exitu victoriae , cum septimae legionis tribunis esset nuntiatum quae in sinistro cornu gererentur , post tergum hostium legionem ostenderunt signaque intulerunt .
LEAVEBLANK
Ne eo quidem tempore quisquam loco cessit , sed circumventi omnes interfectique sunt .
LEAVEBLANK
Eandem fortunam tulit Camulogenus .
LEAVEBLANK
At ei qui praesidio contra castra Labieni erant relicti , cum proelium commissum audissent , subsidio suis ierunt collemque ceperunt , neque nostrorum militum victorum impetum sustinere potuerunt .
LEAVEBLANK
Sic cum suis fugientibus permixti , quos non silvae montesque texerunt , ab equitatu sunt interfecti .
LEAVEBLANK
hoc negotio confecto Labienus revertitur Agedincum , ubi impedimenta totius exercitus relicta erant : inde cum omnibus copiis ad Caesarem pervenit .
LEAVEBLANK
Defectione Aeduorum cognita bellum augetur .
LEAVEBLANK
Legationes in omnes partes circummittuntur : quantum gratia , auctoritate , pecunia valent , ad sollicitandas civitates nituntur ;
LEAVEBLANK
nacti obsides , quos Caesar apud eos deposuerat , horum supplicio dubitantes territant .
LEAVEBLANK
Petunt a Vercingetorige Aedui ut ad se veniat rationesque belli gerendi communicet .
LEAVEBLANK
Re impetrata contendunt ut ipsis summa imperi tradatur , et re in controversiam deducta totius Galliae concilium Bibracte indicitur .
LEAVEBLANK
Eodem conveniunt undique frequentes .
LEAVEBLANK
Multitudinis suffragiis res permittitur : ad unum omnes Vercingetorigem probant imperatorem .
LEAVEBLANK
Ab hoc concilio Remi , Lingones , Treveri afuerunt : illi , quod amicitiam Romanorum sequebantur ;
LEAVEBLANK
Treveri , quod aberant longius et ab Germanis premebantur , quae fuit causa quare toto abessent bello et neutris auxilia mitterent .
LEAVEBLANK
Magno dolore Aedui ferunt se deiectos principatu , queruntur fortunae commutationem et Caesaris indulgentiam in se requirunt , neque tamen suscepto bello suum consilium ab reliquis separare audent .
LEAVEBLANK
Inviti summae spei adulescentes Eporedorix et Viridomarus Vercingetorigi parent .
LEAVEBLANK
Ipse imperat reliquis civitatibus obsides diemque ei rei constituit .
LEAVEBLANK
Omnes equites , quindecim milia numero , celeriter convenire iubet ;
LEAVEBLANK
peditatu quem antea habuerit se fore contentum dicit , neque fortunam temptaturum aut in acie dimicaturum , sed , quoniam abundet equitatu , perfacile esse factu frumentationibus pabulationibusque Romanos prohibere , aequo modo animo sua ipsi frumenta corrumpant aedificiaque incendant , qua rei familiaris iactura perpetuum imperium libertatemque se consequi videant .
LEAVEBLANK
His constitutis rebus Aeduis Segusiavisque , qui sunt finitimi provinciae , decem milia peditum imperat ;
LEAVEBLANK
huc addit equites octingentos .
LEAVEBLANK
His praeficit fratrem Eporedorigis bellumque inferri Allobrogibus iubet .
LEAVEBLANK
Altera ex parte Gabalos proximosque pagos Arvernorum in Helvios , item Rutenos Cadurcosque ad fines Volcarum Arecomicorum depopulandos mittit .
LEAVEBLANK
Nihilo minus clandestinis nuntiis legationibusque Allobrogas sollicitat , quorum mentes nondum ab superiore bello resedisse sperabat .
LEAVEBLANK
Horum principibus pecunias , civitati autem imperium totius provinciae pollicetur .
LEAVEBLANK
Ad hos omnes casus provisa erant praesidia cohortium duarum et viginti , quae ex ipsa provincia ab Lucio Caesare legato ad omnes partes opponebantur .
LEAVEBLANK
Helvii sua sponte cum finitimis proelio congressi pelluntur et Gaio Valerio Donnotauro , Caburi filio , principe civitatis , compluribusque aliis interfectis intra oppida ac muros compelluntur .
LEAVEBLANK
Allobroges crebris ad Rhodanum dispositis praesidiis magna cum cura et diligentia suos fines tuentur .
LEAVEBLANK
Caesar , quod hostes equitatu superiores esse intellegebat et interclusis omnibus itineribus nulla re ex provincia atque Italia sublevari poterat , trans Rhenum in Germaniam mittit ad eas civitates quas superioribus annis pacaverat , equitesque ab his arcessit et levis armaturae pedites , qui inter eos proeliari consuerant .
LEAVEBLANK
Eorum adventu , quod minus idoneis equis utebantur , a tribunis militum reliquisque equitibus Romanis atque evocatis equos sumit Germanisque distribuit .
LEAVEBLANK
Interea , dum haec geruntur , hostium copiae ex Arvernis equitesque qui toti Galliae erant imperati conveniunt .
LEAVEBLANK
Magno horum coacto numero , cum Caesar in Sequanos per extremos Lingonum fines iter faceret , quo facilius subsidium provinciae ferri posset , circiter milia passuum decem ab Romanis trinis castris Vercingetorix consedit convocatisque ad concilium praefectis equitum venisse tempus victoriae demonstrat .
LEAVEBLANK
Fugere in provinciam Romanos Galliaque excedere .
LEAVEBLANK
Id sibi ad praesentem obtinendam libertatem satis esse ;
LEAVEBLANK
ad reliqui temporis pacem atque otium parum profici : maioribus enim coactis copiis reversuros neque finem bellandi facturos .
LEAVEBLANK
Proinde agmine impeditos adorirentur .
LEAVEBLANK
Si pedites suis auxilium ferant atque in eo morentur , iter facere non posse ;
LEAVEBLANK
si , id quod magis futurum confidat , relictis impedimentis suae saluti consulant , et usu rerum necessariarum et dignitate spoliatum iri .
LEAVEBLANK
Nam de equitibus hostium , quin nemo eorum progredi modo extra agmen audeat , et ipsos quidem non debere dubitare , et quo maiore faciant animo , copias se omnes pro castris habiturum et terrori hostibus futurum .
LEAVEBLANK
Conclamant equites sanctissimo iureiurando confirmari oportere , ne tecto recipiatur , ne ad liberos , ne ad parentes , ad uxorem aditum habeat , qui non bis per agmen hostium perequitasset .
LEAVEBLANK
Probata re atque omnibus iureiurando adactis postero die in tres partes distributo equitatu duae se acies ab duobus lateribus ostendunt , una primo agmine iter impedire coepit .
LEAVEBLANK
Qua re nuntiata Caesar suum quoque equitatum tripertito divisum contra hostem ire iubet .
LEAVEBLANK
Pugnatur una omnibus in partibus .
LEAVEBLANK
Consistit agmen ;
LEAVEBLANK
impedimenta intra legiones recipiuntur .
LEAVEBLANK
Si qua in parte nostri laborare aut gravius premi videbantur , eo signa inferri Caesar aciemque constitui iubebat ;
LEAVEBLANK
quae res et hostes ad insequendum tardabat et nostros spe auxili confirmabat .
LEAVEBLANK
Tandem Germani ab dextro latere summum iugum nacti hostes loco depellunt ;
LEAVEBLANK
fugientes usque ad flumen , ubi Vercingetorix cum pedestribus copiis consederat , persecuntur compluresque interficiunt .
LEAVEBLANK
Qua re animadversa reliqui ne circumirentur veriti se fugae mandant .
LEAVEBLANK
Omnibus locis fit caedes .
LEAVEBLANK
Tres nobilissimi Aedui capti ad Caesarem perducuntur : Cotus , praefectus equitum , qui controversiam cum Convictolitavi proximis comitiis habuerat , et Cavarillus , qui post defectionem Litavicci pedestribus copiis praefuerat , et Eporedorix , quo duce ante adventum Caesaris Aedui cum Sequanis bello contenderant .
LEAVEBLANK
Fugato omni equitatu Vercingetorix copias , ut pro castris collocaverat , reduxit protinusque Alesiam , quod est oppidum Mandubiorum , iter facere coepit celeriterque impedimenta ex castris educi et se subsequi iussit .
LEAVEBLANK
Caesar impedimentis in proximum collem deductis , duabus legionibus praesidio relictis , secutus quantum diei tempus est passum , circiter tribus milibus hostium ex novissimo agmine interfectis altero die ad Alesiam castra fecit .
LEAVEBLANK
Perspecto urbis situ perterritisque hostibus , quod equitatu , qua maxime parte exercitus confidebant , erant pulsi , adhortatus ad laborem milites circumvallare instituit .
LEAVEBLANK
Ipsum erat oppidum Alesia in colle summo admodum edito loco , ut nisi obsidione expugnari non posse videretur .
LEAVEBLANK
Cuius collis radices duo duabus ex partibus flumina subluebant .
LEAVEBLANK
Ante id oppidum planities circiter milia passuum tria in longitudinem patebat : reliquis ex omnibus partibus colles mediocri interiecto spatio pari altitudinis fastigio oppidum cingebant .
LEAVEBLANK
Sub muro , quae pars collis ad orientem solem spectabat , hunc omnem locum copiae Gallorum compleverant fossamque et maceriam sex in altitudinem pedum praeduxerant .
LEAVEBLANK
Eius munitionis quae ab Romanis instituebatur circuitus XI milia passuum tenebat .
LEAVEBLANK
Castra opportunis locis erant posita ibique castella viginti tria facta , quibus in castellis interdiu stationes ponebantur , ne qua subito eruptio fieret : haec eadem noctu excubitoribus ac firmis praesidiis tenebantur .
LEAVEBLANK
Opere instituto fit equestre proelium in ea planitie , quam intermissam collibus tria milia passuum in longitudinem patere supra demonstravimus .
LEAVEBLANK
Summa vi ab utrisque contenditur .
LEAVEBLANK
Laborantibus nostris Caesar Germanos summittit legionesque pro castris constituit , ne qua subito irruptio ab hostium peditatu fiat .
LEAVEBLANK
Praesidio legionum addito nostris animus augetur : hostes in fugam coniecti se ipsi multitudine impediunt atque angustioribus portis relictis coacervantur .
LEAVEBLANK
Germani acrius usque ad munitiones secuntur .
LEAVEBLANK
Fit magna caedes : nonnulli relictis equis fossam transire et maceriam transcendere conantur .
LEAVEBLANK
Paulum legiones Caesar quas pro vallo constituerat promoveri iubet .
LEAVEBLANK
Non minus qui intra munitiones erant perturbantur Galli : veniri ad se confestim existimantes ad arma conclamant ;
LEAVEBLANK
nonnulli perterriti in oppidum irrumpunt .
LEAVEBLANK
Vercingetorix iubet portas claudi , ne castra nudentur .
LEAVEBLANK
Multis interfectis , compluribus equis captis Germani sese recipiunt .
LEAVEBLANK
Vercingetorix , priusquam munitiones ab Romanis perficiantur , consilium capit omnem ab se equitatum noctu dimittere .
LEAVEBLANK
Discedentibus mandat ut suam quisque eorum civitatem adeat omnesque qui per aetatem arma ferre possint ad bellum cogant .
LEAVEBLANK
Sua in illos merita proponit obtestaturque ut suae salutis rationem habeant neu se optime de communi libertate meritum in cruciatum hostibus dedant .
LEAVEBLANK
Quod si indiligentiores fuerint , milia hominum delecta octoginta una secum interitura demonstrat .
LEAVEBLANK
Ratione inita se exigue dierum triginta habere frumentum , sed paulo etiam longius tolerari posse parcendo .
LEAVEBLANK
His datis mandatis , qua opus erat intermissum , secunda vigilia silentio equitatum mittit .
LEAVEBLANK
Frumentum omne ad se referri iubet ;
LEAVEBLANK
capitis poenam eis qui non paruerint constituit : pecus , cuius magna erat copia ab Mandubiis compulsa , viritim distribuit ;
LEAVEBLANK
frumentum parce et paulatim metiri instituit ;
LEAVEBLANK
copias omnes quas pro oppido collocaverat in oppidum recepit .
LEAVEBLANK
His rationibus auxilia Galliae exspectare et bellum parat administrare .
LEAVEBLANK
Quibus rebus cognitis ex perfugis et captivis , Caesar haec genera munitionis instituit .
LEAVEBLANK
Fossam pedum viginti directis lateribus duxit , ut eius fossae solum tantundem pateret quantum summae fossae labra distarent .
LEAVEBLANK
Reliquas omnes munitiones ab ea fossa pedes quadringentos reduxit , id hoc consilio , quoniam tantum esset necessario spatium complexus , nec facile totum corpus corona militum cingeretur , ne de improviso aut noctu ad munitiones hostium multitudo advolaret aut interdiu tela in nostros operi destinatos conicere possent .
LEAVEBLANK
Hoc intermisso spatio duas fossas quindecim pedes latas , eadem altitudine perduxit , quarum interiorem campestribus ac demissis locis aqua ex flumine derivata complevit .
LEAVEBLANK
Post eas aggerem ac vallum duodecim pedum exstruxit .
LEAVEBLANK
Huic loricam pinnasque adiecit grandibus cervis eminentibus ad commissuras pluteorum atque aggeris , qui ascensum hostium tardarent , et turres toto opere circumdedit , quae pedes LXXX inter se distarent .
LEAVEBLANK
Erat eodem tempore et materiari et frumentari et tantas munitiones fieri necesse deminutis nostris copiis quae longius ab castris progrediebantur : ac non numquam opera nostra Galli temptare atque eruptionem ex oppido pluribus portis summa vi facere conabantur .
LEAVEBLANK
Qua re ad haec rursus opera addendum Caesar putavit , quo minore numero militum munitiones defendi possent .
LEAVEBLANK
Itaque truncis arborum aut admodum firmis ramis abscisis atque horum delibratis ac praeacutis cacuminibus perpetuae fossae quinos pedes altae ducebantur .
LEAVEBLANK
Huc illi stipites demissi et ab infimo revincti , ne revelli possent , ab ramis eminebant .
LEAVEBLANK
Quini erant ordines coniuncti inter se atque implicati ;
LEAVEBLANK
quo qui intraverant , se ipsi acutissimis vallis induebant .
LEAVEBLANK
Hos cippos appellabant .
LEAVEBLANK
Ante quos obliquis ordinibus in quincuncem dispositis scrobes tres in altitudinem pedes fodiebantur paulatim angustiore ad infimum fastigio .
LEAVEBLANK
Huc teretes stipites feminis crassitudine ab summo praeacuti et praeusti demittebantur , ita ut non amplius digitis quattuor ex terra eminerent ;
LEAVEBLANK
simul confirmandi et stabiliendi causa singuli ab infimo solo pedes terra exculcabantur , reliqua pars scrobis ad occultandas insidias viminibus ac virgultis integebatur .
LEAVEBLANK
Huius generis octoni ordines ducti ternos inter se pedes distabant .
LEAVEBLANK
Id ex similitudine floris lilium appellabant .
LEAVEBLANK
Ante haec taleae pedem longae ferreis hamis infixis totae in terram infodiebantur mediocribusque intermissis spatiis omnibus locis disserebantur ;
LEAVEBLANK
quos stimulos nominabant .
LEAVEBLANK
His rebus perfectis regiones secutus quam potuit aequissimas pro loci natura quattuordecim milia passuum complexus pares eiusdem generis munitiones , diversas ab his , contra exteriorem hostem perfecit , ut ne magna quidem multitudine , si ita accidat , munitionum praesidia circumfundi possent ;
LEAVEBLANK
ac ne cum periculo ex castris egredi cogatur , dierum triginta pabulum frumentumque habere omnes convectum iubet .
LEAVEBLANK
Dum haec apud Alesiam geruntur , Galli concilio principum indicto non omnes eos qui arma ferre possent , ut censuit Vercingetorix , convocandos statuunt , sed certum numerum cuique ex civitate imperandum , ne tanta multitudine confusa nec moderari nec discernere suos nec frumentandi rationem habere possent .
LEAVEBLANK
Imperant Aeduis atque eorum clientibus , Segusiavis , Ambivaretis , Aulercis Brannovicibus , Blannoviis , milia XXXV ;
LEAVEBLANK
parem numerum Arvernis adiunctis Eleutetis , Cadurcis , Gabalis , Vellaviis , qui sub imperio Arvernorum esse consuerunt ;
LEAVEBLANK
Sequanis , Senonibus , Biturigibus , Santonis , Rutenis , Carnutibus duodena milia ;
LEAVEBLANK
Bellovacis X ;
LEAVEBLANK
totidem Lemovicibus ;
LEAVEBLANK
octona Pictonibus et Turonis et Parisiis et Helvetiis ;
LEAVEBLANK
Suessionibus , Ambianis , Mediomatricis , Petrocoriis , Nerviis , Morinis , Nitiobrigibus quina milia ;
LEAVEBLANK
Aulercis Cenomanis totidem ;
LEAVEBLANK
Atrebatibus IIII milibus ;
LEAVEBLANK
Veliocassis , Lexoviis et Aulercis Eburovicibus terna ;
LEAVEBLANK
Rauracis et Boiis bina ;
LEAVEBLANK
XXX milia universis civitatibus , quae Oceanum attingunt quaeque eorum consuetudine Armoricae appellantur , quo sunt in numero Curiosolites , Redones , Ambibarii , Caletes , Osismi , Veneti , Lemovices , Venelli .
LEAVEBLANK
Ex his Bellovaci suum numerum non compleverunt , quod se suo nomine atque arbitrio cum Romanis bellum gesturos dicebant neque cuiusquam imperio obtemperaturos ;
LEAVEBLANK
rogati tamen ab Commio pro eius hospitio duo milia una miserunt .
LEAVEBLANK
Huius opera Commi , ut antea demonstravimus , fideli atque utili superioribus annis erat usus in Britannia Caesar ;
LEAVEBLANK
quibus ille pro meritis civitatem eius immunem esse iusserat , iura legesque reddiderat atque ipsi Morinos attribuerat .
LEAVEBLANK
Tamen tanta universae Galliae consensio fuit libertatis vindicandae et pristinae belli laudis recuperandae , ut neque beneficiis neque amicitiae memoria moverentur , omnesque et animo et opibus in id bellum incumberent .
LEAVEBLANK
Coactis equitum VIII milibus et peditum circiter CCL haec in Aeduorum finibus recensebantur , numerusque inibatur , praefecti constituebantur .
LEAVEBLANK
Commio Atrebati , Viridomaro et Eporedorigi Aeduis , Vercassivellauno Arverno , consobrino Vercingetorigis , summa imperi traditur .
LEAVEBLANK
His delecti ex civitatibus attribuuntur , quorum consilio bellum administraretur .
LEAVEBLANK
Omnes alacres et fiduciae pleni ad Alesiam proficiscuntur , neque erat omnium quisquam qui aspectum modo tantae multitudinis sustineri posse arbitraretur , praesertim ancipiti proelio , cum ex oppido eruptione pugnaretur , foris tantae copiae equitatus peditatusque cernerentur .
LEAVEBLANK
At ei , qui Alesiae obsidebantur praeterita die , qua auxilia suorum exspectaverant , consumpto omni frumento , inscii quid in Aeduis gereretur , concilio coacto de exitu suarum fortunarum consultabant .
LEAVEBLANK
Ac variis dictis sententiis , quarum pars deditionem , pars , dum vires suppeterent , eruptionem censebat , non praetereunda oratio Critognati videtur propter eius singularem et nefariam crudelitatem .
LEAVEBLANK
Hic summo in Arvernis ortus loco et magnae habitus auctoritatis , " Nihil , " inquit , " de eorum sententia dicturus sum , qui turpissimam servitutem deditionis nomine appellant , neque hos habendos civium loco neque ad concilium adhibendos censeo .
LEAVEBLANK
Cum his mihi res sit , qui eruptionem probant ;
LEAVEBLANK
quorum in consilio omnium vestrum consensu pristinae residere virtutis memoria videtur .
LEAVEBLANK
Animi est ista mollitia , non virtus , paulisper inopiam ferre non posse .
LEAVEBLANK
Qui se ultro morti offerant facilius reperiuntur quam qui dolorem patienter ferant .
LEAVEBLANK
Atque ego hanc sententiam probarem ( tantum apud me dignitas potest ) , si nullam praeterquam vitae nostrae iacturam fieri viderem : sed in consilio capiendo omnem Galliam respiciamus , quam ad nostrum auxilium concitavimus .
LEAVEBLANK
Quid hominum milibus LXXX uno loco interfectis propinquis consanguineisque nostris animi fore existimatis , si paene in ipsis cadaveribus proelio decertare cogentur ?
LEAVEBLANK
Nolite hos vestro auxilio exspoliare , qui vestrae salutis causa suum periculum neglexerunt , nec stultitia ac temeritate vestra aut animi imbecillitate omnem Galliam prosternere et perpetuae servituti subicere .
LEAVEBLANK
An , quod ad diem non venerunt , de eorum fide constantiaque dubitatis ?
LEAVEBLANK
Quid ergo ?
LEAVEBLANK
Romanos in illis ulterioribus munitionibus animine causa cotidie exerceri putatis ?
LEAVEBLANK
Si illorum nuntiis confirmari non potestis omni aditu praesaepto , his utimini testibus appropinquare eorum adventum ;
LEAVEBLANK
cuius rei timore exterriti diem noctemque in opere versantur .
LEAVEBLANK
quid ergo mei consili est ?
LEAVEBLANK
Facere , quod nostri maiores nequaquam pari bello Cimbrorum Teutonumque fecerunt ;
LEAVEBLANK
qui in oppida compulsi ac simili inopia subacti eorum corporibus qui aetate ad bellum inutiles videbantur vitam toleraverunt neque se hostibus tradiderunt .
LEAVEBLANK
cuius rei si exemplum non haberemus , tamen libertatis causa institui et posteris prodi pulcherrimum iudicarem .
LEAVEBLANK
nam quid illi simile bello fuit ?
LEAVEBLANK
Depopulata Gallia Cimbri magnaque illata calamitate finibus quidem nostris aliquando excesserunt atque alias terras petierunt ;
LEAVEBLANK
iura , leges , agros , libertatem nobis reliquerunt .
LEAVEBLANK
Romani vero quid petunt aliud aut quid volunt , nisi invidia adducti , quos fama nobiles potentesque bello cognoverunt , horum in agris civitatibusque considere atque his aeternam iniungere servitutem ?
LEAVEBLANK
Neque enim ulla alia condicione bella gesserunt .
LEAVEBLANK
Quod si ea quae in longinquis nationibus geruntur ignoratis , respicite finitimam Galliam , quae in provinciam redacta iure et legibus commutatis securibus subiecta perpetua premitur servitute . "
LEAVEBLANK
Sententiis dictis constituunt ut ei qui valetudine aut aetate inutiles sunt bello oppido excedant , atque omnia prius experiantur , quam ad Critognati sententiam descendant : illo tamen potius utendum consilio , si res cogat atque auxilia morentur , quam aut deditionis aut pacis subeundam condicionem .
LEAVEBLANK
Mandubii , qui eos oppido receperant , cum liberis atque uxoribus exire coguntur .
LEAVEBLANK
Hi , cum ad munitiones Romanorum accessissent , flentes omnibus precibus orabant , ut se in servitutem receptos cibo iuvarent .
LEAVEBLANK
At Caesar dispositis in vallo custodibus recipi prohibebat .
LEAVEBLANK
Interea Commius reliquique duces quibus summa imperi permissa erat cum omnibus copiis ad Alesiam perveniunt et colle exteriore occupato non longius mille passibus ab nostris munitionibus considunt .
LEAVEBLANK
Postero die equitatu ex castris educto omnem eam planitiem , quam in longitudinem tria milia passuum patere demonstravimus , complent pedestresque copias paulum ab eo loco abditas in locis superioribus constituunt .
LEAVEBLANK
Erat ex oppido Alesia despectus in campum .
LEAVEBLANK
Concurrunt his auxiliis visis ;
LEAVEBLANK
fit gratulatio inter eos , atque omnium animi ad laetitiam excitantur .
LEAVEBLANK
Itaque productis copiis ante oppidum considunt et proximam fossam cratibus integunt atque aggere explent seque ad eruptionem atque omnes casus comparant .
LEAVEBLANK
Caesar omni exercitu ad utramque partem munitionum disposito , ut , si usus veniat , suum quisque locum teneat et noverit , equitatum ex castris educi et proelium committi iubet .
LEAVEBLANK
Erat ex omnibus castris , quae summum undique iugum tenebant , despectus , atque omnes milites intenti pugnae proventum exspectabant .
LEAVEBLANK
Galli inter equites raros sagittarios expeditosque levis armaturae interiecerant , qui suis cedentibus auxilio succurrerent et nostrorum equitum impetus sustinerent .
LEAVEBLANK
Ab his complures de improviso vulnerati proelio excedebant .
LEAVEBLANK
Cum suos pugna superiores esse Galli confiderent et nostros multitudine premi viderent , ex omnibus partibus et ei qui munitionibus continebantur et hi qui ad auxilium convenerant clamore et ululatu suorum animos confirmabant .
LEAVEBLANK
Quod in conspectu omnium res gerebatur neque recte ac turpiter factum celari poterat , utrosque et laudis cupiditas et timor ignominiae ad virtutem excitabant .
LEAVEBLANK
Cum a meridie prope ad solis occasum dubia victoria pugnaretur , Germani una in parte confertis turmis in hostes impetum fecerunt eosque propulerunt ;
LEAVEBLANK
quibus in fugam coniectis sagittarii circumventi interfectique sunt .
LEAVEBLANK
Item ex reliquis partibus nostri cedentes usque ad castra insecuti sui colligendi facultatem non dederunt .
LEAVEBLANK
At ei qui ab Alesia processerant maesti prope victoria desperata se in oppidum receperunt .
LEAVEBLANK
Vno die intermisso Galli atque hoc spatio magno cratium , scalarum , harpagonum numero effecto media nocte silentio ex castris egressi ad campestres munitiones accedunt .
LEAVEBLANK
Subito clamore sublato , qua significatione qui in oppido obsidebantur de suo adventu cognoscere possent , crates proicere , fundis , sagittis , lapidibus nostros de vallo proturbare reliquaque quae ad oppugnationem pertinent parant administrare .
LEAVEBLANK
Eodem tempore clamore exaudito dat tuba signum suis Vercingetorix atque ex oppido educit .
LEAVEBLANK
Nostri , ut superioribus diebus , ut cuique erat locus attributus , ad munitiones accedunt ;
LEAVEBLANK
fundis librilibus sudibusque quas in opere disposuerant ac glandibus Gallos proterrent .
LEAVEBLANK
Prospectu tenebris adempto multa utrimque vulnera accipiuntur .
LEAVEBLANK
Complura tormentis tela coniciuntur .
LEAVEBLANK
At Marcus Antonius et Gaius Trebonius legati , quibus hae partes ad defendendum obvenerant , qua ex parte nostros premi intellexerant , his auxilio ex ulterioribus castellis deductos summittebant .
LEAVEBLANK
Dum longius ab munitione aberant Galli , plus multitudine telorum proficiebant ;
LEAVEBLANK
posteaquam propius successerunt , aut se stimulis inopinantes induebant aut in scrobes delati transfodiebantur aut ex vallo ac turribus traiecti pilis muralibus interibant .
LEAVEBLANK
Multis undique vulneribus acceptis nulla munitione perrupta , cum lux appeteret , veriti ne ab latere aperto ex superioribus castris eruptione circumvenirentur , se ad suos receperunt .
LEAVEBLANK
At interiores , dum ea quae a Vercingetorige ad eruptionem praeparata erant proferunt , priores fossas explent , diutius in his rebus administrandis morati prius suos discessisse cognoverunt , quam munitionibus appropinquarent .
LEAVEBLANK
Ita re infecta in oppidum reverterunt .
LEAVEBLANK
Bis magno cum detrimento repulsi Galli quid agant consulunt ;
LEAVEBLANK
locorum peritos adhibent : ex his superiorum castrorum situs munitionesque cognoscunt .
LEAVEBLANK
Erat a septentrionibus collis , quem propter magnitudinem circuitus opere circumplecti non potuerant nostri : necessario paene iniquo loco et leniter declivi castra fecerunt .
LEAVEBLANK
Haec Gaius Antistius Reginus et Gaius Caninius Rebilus legati cum duabus legionibus obtinebant .
LEAVEBLANK
Cognitis per exploratores regionibus duces hostium LX milia ex omni numero deligunt earum civitatum quae maximam virtutis opinionem habebant ;
LEAVEBLANK
quid quoque pacto agi placeat occulte inter se constituunt ;
LEAVEBLANK
adeundi tempus definiunt , cum meridies esse videatur .
LEAVEBLANK
His copiis Vercassivellaunum Arvernum , unum ex quattuor ducibus , propinquum Vercingetorigis , praeficiunt .
LEAVEBLANK
Ille ex castris prima vigilia egressus prope confecto sub lucem itinere post montem se occultavit militesque ex nocturno labore sese reficere iussit .
LEAVEBLANK
Cum iam meridies appropinquare videretur , ad ea castra quae supra demonstravimus contendit ;
LEAVEBLANK
eodemque tempore equitatus ad campestres munitiones accedere et reliquae copiae pro castris sese ostendere coeperunt .
LEAVEBLANK
Vercingetorix ex arce Alesiae suos conspicatus ex oppido egreditur ;
LEAVEBLANK
crates , longurios , musculos , falces reliquaque quae eruptionis causa paraverat profert .
LEAVEBLANK
Pugnatur uno tempore omnibus locis , atque omnia temptantur : quae minime visa pars firma est , huc concurritur .
LEAVEBLANK
Romanorum manus tantis munitionibus distinetur nec facile pluribus locis occurrit .
LEAVEBLANK
Multum ad terrendos nostros valet clamor , qui post tergum pugnantibus exstitit , quod suum periculum in aliena vident salute constare : omnia enim plerumque quae absunt vehementius hominum mentes perturbant .
LEAVEBLANK
Caesar idoneum locum nactus quid quaque ex parte geratur cognoscit ;
LEAVEBLANK
laborantibus summittit .
LEAVEBLANK
Vtrisque ad animum occurrit unum esse illud tempus , quo maxime contendi conveniat : Galli , nisi perfregerint munitiones , de omni salute desperant ;
LEAVEBLANK
Romani , si rem obtinuerint , finem laborum omnium exspectant .
LEAVEBLANK
Maxime ad superiores munitiones laboratur , quo Vercassivellaunum missum demonstravimus .
LEAVEBLANK
Iniquum loci ad declivitatem fastigium magnum habet momentum .
LEAVEBLANK
Alii tela coniciunt , alii testudine facta subeunt ;
LEAVEBLANK
defatigatis in vicem integri succedunt .
LEAVEBLANK
Agger ab universis in munitionem coniectus et ascensum dat Gallis et ea quae in terra occultaverant Romani contegit ;
LEAVEBLANK
nec iam arma nostris nec vires suppetunt .
LEAVEBLANK
His rebus cognitis Caesar Labienum cum cohortibus sex subsidio laborantibus mittit : imperat , si sustinere non posset , deductis cohortibus eruptione pugnaret ;
LEAVEBLANK
id nisi necessario ne faciat .
LEAVEBLANK
Ipse adit reliquos , cohortatur ne labori succumbant ;
LEAVEBLANK
omnium superiorum dimicationum fructum in eo die atque hora docet consistere .
LEAVEBLANK
Interiores desperatis campestribus locis propter magnitudinem munitionum loca praerupta ex ascensu temptant : huc ea quae paraverant conferunt .
LEAVEBLANK
Multitudine telorum ex turribus propugnantes deturbant , aggere et cratibus fossas explent , falcibus vallum ac loricam rescindunt .
LEAVEBLANK
Mittit primo Brutum adulescentem cum cohortibus Caesar , post cum aliis Gaium Fabium legatum ;
LEAVEBLANK
postremo ipse , cum vehementius pugnaretur , integros subsidio adducit .
LEAVEBLANK
Restituto proelio ac repulsis hostibus eo quo Labienum miserat contendit ;
LEAVEBLANK
cohortes quattuor ex proximo castello deducit , equitum partem sequi , partem circumire exteriores munitiones et ab tergo hostes adoriri iubet .
LEAVEBLANK
Labienus , postquam neque aggeres neque fossae vim hostium sustinere poterant , coactis una XL cohortibus , quas ex proximis praesidiis deductas fors obtulit , Caesarem per nuntios facit certiorem quid faciendum existimet .
LEAVEBLANK
Accelerat Caesar , ut proelio intersit .
LEAVEBLANK
Eius adventu ex colore vestitus cognito , quo insigni in proeliis uti consuerat , turmisque equitum et cohortibus visis quas se sequi iusserat , ut de locis superioribus haec declivia et devexa cernebantur , hostes proelium committunt .
LEAVEBLANK
Vtrimque clamore sublato excipit rursus ex vallo atque omnibus munitionibus clamor .
LEAVEBLANK
Nostri omissis pilis gladiis rem gerunt .
LEAVEBLANK
Repente post tergum equitatus cernitur ;
LEAVEBLANK
cohortes aliae appropinquant .
LEAVEBLANK
Hostes terga vertunt ;
LEAVEBLANK
fugientibus equites occurrunt .
LEAVEBLANK
Fit magna caedes .
LEAVEBLANK
Sedulius , dux et princeps Lemovicum , occiditur ;
LEAVEBLANK
Vercassivellaunus Arvernus vivus in fuga comprehenditur ;
LEAVEBLANK
signa militaria septuaginta quattuor ad Caesarem referuntur : pauci ex tanto numero se incolumes in castra recipiunt .
LEAVEBLANK
Conspicati ex oppido caedem et fugam suorum desperata salute copias a munitionibus reducunt .
LEAVEBLANK
Fit protinus hac re audita ex castris Gallorum fuga .
LEAVEBLANK
Quod nisi crebris subsidiis ac totius diei labore milites essent defessi , omnes hostium copiae deleri potuissent .
LEAVEBLANK
De media nocte missus equitatus novissimum agmen consequitur : magnus numerus capitur atque interficitur ;
LEAVEBLANK
reliqui ex fuga in civitates discedunt .
LEAVEBLANK
Postero die Vercingetorix concilio convocato id bellum se suscepisse non suarum necessitatium , sed communis libertatis causa demonstrat , et quoniam sit fortunae cedendum , ad utramque rem se illis offerre , seu morte sua Romanis satisfacere seu vivum tradere velint .
LEAVEBLANK
Mittuntur de his rebus ad Caesarem legati .
LEAVEBLANK
Iubet arma tradi , principes produci .
LEAVEBLANK
Ipse in munitione pro castris consedit : eo duces producuntur ;
LEAVEBLANK
Vercingetorix deditur , arma proiciuntur .
LEAVEBLANK
Reservatis Aeduis atque Arvernis , si per eos civitates reciperare posset , ex reliquis captivis toto exercitui capita singula praedae nomine distribuit .
LEAVEBLANK
His rebus confectis in Aeduos proficiscitur ;
LEAVEBLANK
civitatem recipit .
LEAVEBLANK
Eo legati ab Arvernis missi quae imperaret se facturos pollicentur .
LEAVEBLANK
Imperat magnum numerum obsidum .
LEAVEBLANK
Legiones in hiberna mittit .
LEAVEBLANK
Captivorum circiter viginti milia Aeduis Arvernisque reddit .
LEAVEBLANK
Titum Labienum duabus cum legionibus et equitatu in Sequanos proficisci iubet : huic Marcum Sempronium Rutilum attribuit .
LEAVEBLANK
Gaium Fabium legatum et Lucium Minucium Basilum cum legionibus duabus in Remis collocat , ne quam ab finitimis Bellovacis calamitatem accipiant .
LEAVEBLANK
Gaium Antistium Reginum in Ambivaretos , Titum Sextium in Bituriges , Gaium Caninium Rebilum in Rutenos cum singulis legionibus mittit .
LEAVEBLANK
Quintum Tullium Ciceronem et Publium Sulpicium Cabilloni et Matiscone in Aeduis ad Ararim rei frumentariae causa collocat .
LEAVEBLANK
Ipse Bibracte hiemare constituit .
LEAVEBLANK
His litteris cognitis Romae dierum viginti supplicatio redditur . C. Plinius Septicio Claro suo s.
LEAVEBLANK
Frequenter hortatus es , ut epistulas , si quas paulo curatius scripsissem , colligerem publicaremque .
LEAVEBLANK
Collegi non servato temporis ordine - neque enim historiam componebam - , sed ut quaeque in manus venerat .
LEAVEBLANK
Superest ut nec te consilii nec me paeniteat obsequii .
LEAVEBLANK
Ita enim fiet , ut eas quae adhuc neglectae iacent requiram et si quas addidero non supprimam .
LEAVEBLANK
Vale .
LEAVEBLANK
C. Plinius Maturo Arriano suo s.
LEAVEBLANK
Quia tardiorem adventum tuum prospicio , librum quem prioribus epistulis promiseram exhibeo .
LEAVEBLANK
Hunc rogo ex consuetudine tua et legas et emendes , eo magis quod nihil ante peraeque eodem Î¶Î®Î»á¿³ scripsisse videor .
LEAVEBLANK
Temptavi enim imitari Demosthenen semper tuum , Calvum nuper meum , dumtaxat figuris orationis ;
LEAVEBLANK
nam vim tantorum virorum , " pauci quos aequus ... " assequi possunt .
LEAVEBLANK
Nec materia ipsa huic - vereor ne improbe dicam - aemulationi repugnavit :
LEAVEBLANK
erat enim prope tota in contentione dicendi , quod me longae desidiae indormientem excitavit , si modo is sum ego qui excitari possim .
LEAVEBLANK
Non tamen omnino Marci nostri Î»Î·ÎºÏÏÎ·Î¿ÏC fugimus , quotiens paulum itinere decedere non intempestivis amoenitatibus admonebamur :
LEAVEBLANK
acres enim esse non tristes volebamus .
LEAVEBLANK
Nec est quod putes me sub hac exceptione veniam postulare .
LEAVEBLANK
Nam quo magis intendam limam tuam , confitebor et ipsum me et contubernales ab editione non abhorrere , si modo tu fortasse errori nostro album calculum adieceris .
LEAVEBLANK
Est enim plane aliquid edendum - atque utinam hoc potissimum quod paratum est .
LEAVEBLANK
Audis desidiae votum - edendum autem ex pluribus causis , maxime quod libelli quos emisimus dicuntur in manibus esse , quamvis iam gratiam novitatis exuerint ;
LEAVEBLANK
nisi tamen auribus nostris bibliopolae blandiuntur .
LEAVEBLANK
Sed sane blandiantur , dum per hoc mendacium nobis studia nostra commendent .
LEAVEBLANK
Vale .
LEAVEBLANK
C. Plinius Caninio Rufo suo s.
LEAVEBLANK
Quid agit Comum , tuae meaeque deliciae ?
LEAVEBLANK
quid suburbanum amoenissimum , quid illa porticus verna semper , quid platanon opacissimus , quid euripus viridis et gemmeus , quid subiectus et serviens lacus , quid illa mollis et tamen solida gestatio , quid balineum illud quod plurimus sol implet et circumit , quid triclinia illa popularia illa paucorum , quid cubicula diurna nocturna ?
LEAVEBLANK
Possident te et per vices partiuntur ?
LEAVEBLANK
An , ut solebas , intentione rei familiaris obeundae crebris excursionibus avocaris ?
LEAVEBLANK
Si possident , felix beatusque es ;
LEAVEBLANK
si minus , " unus e multis " .
LEAVEBLANK
Quin tu - tempus enim - humiles et sordidas curas aliis mandas , et ipse te in alto isto pinguique secessu studiis asseris ?
LEAVEBLANK
Hoc sit negotium tuum hoc otium ;
LEAVEBLANK
hic labor haec quies ;
LEAVEBLANK
in his vigilia , in his etiam somnus reponatur .
LEAVEBLANK
Effinge aliquid et excude , quod sit perpetuo tuum .
LEAVEBLANK
Nam reliqua rerum tuarum post te alium atque alium dominum sortientur , hoc numquam tuum desinet esse si semel coeperit .
LEAVEBLANK
Scio quem animum , quod horter ingenium ;
LEAVEBLANK
tu modo enitere ut tibi ipse sis tanti , quanti videberis aliis si tibi fueris .
LEAVEBLANK
Vale .
LEAVEBLANK
C. Plinius Pompeiae Celerinae Socrui s.
LEAVEBLANK
Quantum copiarum in Ocriculano , in Narniensi , in Carsulano , in Perusino tuo , in Narniensi vero etiam balineum .
LEAVEBLANK
Ex epistulis meis , nam iam tuis opus non est :
LEAVEBLANK
una illa brevis et verus sufficit .
LEAVEBLANK
Non mehercule tam mea sunt quae mea sunt , quam quae tua ;
LEAVEBLANK
hoc tamen differunt , quod sollicitius et intentius tui me quam mei excipiunt .
LEAVEBLANK
Idem fortasse eveniet tibi , si quando in nostra deverteris .
LEAVEBLANK
Quod velim facias , primum ut perinde nostris rebus ac nos tuis perfruaris , deinde ut mei expergiscantur aliquando , qui me secure ac prope neglegenter exspectant .
LEAVEBLANK
Nam mitium dominorum apud servos ipsa consuetudine metus exolescit ;
LEAVEBLANK
novitatibus excitantur , probarique dominis per alios magis quam per ipsos laborant .
LEAVEBLANK
Vale .
LEAVEBLANK
C. Plinius Voconio Romano suo s.
LEAVEBLANK
Vidistine quemquam M. Regulo timidiorem humiliorem post Domitiani mortem ?
LEAVEBLANK
Sub quo non minora flagitia commiserat quam sub Nerone sed tectiora .
LEAVEBLANK
Coepit vereri ne sibi irascerer , nec fallebatur :
LEAVEBLANK
irascebar .
LEAVEBLANK
Rustici Aruleni periculum foverat , exsultaverat morte ;
LEAVEBLANK
adeo ut librum recitaret publicaretque , in quo Rusticum insectatur atque etiam " Stoicorum simiam " appellat , adicit " Vitelliana cicatrice stigmosum " - agnoscis eloquentiam Reguli - ,
LEAVEBLANK
lacerat Herennium Senecionem tam intemperanter quidem , ut dixerit ei Mettius Carus " Quid tibi cum meis mortuis ?
LEAVEBLANK
Numquid ego Crasso aut Camerino molestus sum ? "
LEAVEBLANK
quos ille sub Nerone accusaverat .
LEAVEBLANK
Haec me Regulus dolenter tulisse credebat , ideoque etiam cum recitaret librum non adhibuerat .
LEAVEBLANK
Praeterea reminiscebatur , quam capitaliter ipsum me apud centumviros lacessisset .
LEAVEBLANK
Aderam Arrionillae Timonis uxori , rogatu Aruleni Rustici ;
LEAVEBLANK
Regulus contra .
LEAVEBLANK
Nitebamur nos in parte causae sententia Metti Modesti optimi viri :
LEAVEBLANK
is tunc in exsilio erat , a Domitiano relegatus .
LEAVEBLANK
Ecce tibi Regulus " Quaero , " inquit , " Secunde , quid de Modesto sentias . "
LEAVEBLANK
Vides quod periculum , si respondissem " bene " ;
LEAVEBLANK
quod flagitium si " male " .
LEAVEBLANK
Non possum dicere aliud tunc mihi quam deos adfuisse . "
LEAVEBLANK
Respondebo " inquam " si de hoc centumviri iudicaturi sunt . "
LEAVEBLANK
Rursus ille : "
LEAVEBLANK
Quaero , quid de Modesto sentias . "
LEAVEBLANK
Iterum ego : "
LEAVEBLANK
Solebant testes in reos , non in damnatos interrogari . "
LEAVEBLANK
Tertio ille : "
LEAVEBLANK
Non iam quid de Modesto , sed quid de pietate Modesti sentias quaero .
LEAVEBLANK
" Quaeris " inquam " quid sentiam ;
LEAVEBLANK
at ego ne interrogare quidem fas puto , de quo pronuntiatum est . "
LEAVEBLANK
Conticuit ;
LEAVEBLANK
me laus et gratulatio secuta est , quod nec famam meam aliquo responso utili fortasse , inhonesto tamen laeseram , nec me laqueis tam insidiosae interrogationis involveram .
LEAVEBLANK
Nunc ergo conscientia exterritus apprehendit Caecilium Celerem , mox Fabium Iustum ;
LEAVEBLANK
rogat ut me sibi reconcilient .
LEAVEBLANK
Nec contentus pervenit ad Spurinnam ;
LEAVEBLANK
huic suppliciter , ut est cum timet abiectissimus : "
LEAVEBLANK
Rogo mane videas Plinium domi , sed plane mane - neque enim ferre diutius sollicitudinem possum - , et quoquo modo efficias , ne mihi irascatur . "
LEAVEBLANK
Evigilaveram ;
LEAVEBLANK
nuntius a Spurinna : "
LEAVEBLANK
Venio ad te . "
LEAVEBLANK
"
LEAVEBLANK
Immo ego ad te . "
LEAVEBLANK
Coimus in porticum Liviae , cum alter ad alterum tenderemus .
LEAVEBLANK
Exponit Reguli mandata , addit preces suas , ut decebat optimum virum pro dissimillimo , parce .
LEAVEBLANK
Cui ego : "
LEAVEBLANK
Dispicies ipse quid renuntiandum Regulo putes .
LEAVEBLANK
Te decipi a me non oportet .
LEAVEBLANK
Exspecto Mauricum " - nondum ab exsilio venerat - : "
LEAVEBLANK
ideo nihil alterutram in partem respondere tibi possum , facturus quidquid ille decreverit ;
LEAVEBLANK
illum enim esse huius consilii ducem , me comitem decet . "
LEAVEBLANK
Paucos post dies ipse me Regulus convenit in praetoris officio ;
LEAVEBLANK
illuc persecutus secretum petit ;
LEAVEBLANK
ait timere se ne animo meo penitus haereret , quod in centumvirali iudicio aliquando dixisset , cum responderet mihi et Satrio Rufo : "
LEAVEBLANK
Satrius Rufus , cui non est cum Cicerone aemulatio et qui contentus est eloquentia saeculi nostri " .
LEAVEBLANK
Respondi nunc me intellegere maligne dictum quia ipse confiteretur , ceterum potuisse honorificum existimari . "
LEAVEBLANK
Est enim " inquam " mihi cum Cicerone aemulatio , nec sum contentus eloquentia saeculi nostri ;
LEAVEBLANK
nam stultissimum credo ad imitandum non optima quaeque proponere .
LEAVEBLANK
Sed tu qui huius iudicii meministi , cur illius oblitus es , in quo me interrogasti , quid de Metti Modesti pietate sentirem ? "
LEAVEBLANK
Expalluit notabiliter , quamvis palleat semper , et haesitabundus : "
LEAVEBLANK
Interrogavi non ut tibi nocerem , sed ut Modesto . "
LEAVEBLANK
Vide hominis crudelitatem , qui se non dissimulet exsuli nocere voluisse .
LEAVEBLANK
Subiunxit egregiam causam : "
LEAVEBLANK
Scripsit " inquit " in epistula quadam , quae apud Domitianum recitata est : "
LEAVEBLANK
Regulus , omnium bipedum nequissimus " " ;
LEAVEBLANK
quod quidem Modestus verissime scripserat .
LEAVEBLANK
Hic fere nobis sermonis terminus ;
LEAVEBLANK
neque enim volui progredi longius , ut mihi omnia libera servarem dum Mauricus venit .
LEAVEBLANK
Nec me praeterit esse Regulum " Î´ÏÏÎºÎ±Î¸Î±Î¯ÏÎµÏÎ¿Î½ " ;
LEAVEBLANK
est enim locuples factiosus , curatur a multis , timetur a pluribus , quod plerumque fortius amore est .
LEAVEBLANK
Potest tamen fieri ut haec concussa labantur ;
LEAVEBLANK
nam gratia malorum tam infida est quam ipsi .
LEAVEBLANK
Verum , ut idem saepius dicam , exspecto Mauricum .
LEAVEBLANK
Vir est gravis prudens , multis experimentis eruditus et qui futura possit ex praeteritis providere .
LEAVEBLANK
Mihi et temptandi aliquid et quiescendi illo auctore ratio constabit .
LEAVEBLANK
Haec tibi scripsi , quia aequum erat te pro amore mutuo non solum omnia mea facta dictaque , verum etiam consilia cognoscere .
LEAVEBLANK
Vale .
LEAVEBLANK
C. Plinius Cornelio Tacito suo s.
LEAVEBLANK
Ridebis , et licet rideas .
LEAVEBLANK
Ego , ille quem nosti , apros tres et quidem pulcherrimos cepi . "
LEAVEBLANK
Ipse ? "
LEAVEBLANK
inquis .
LEAVEBLANK
Ipse ;
LEAVEBLANK
non tamen ut omnino ab inertia mea et quiete discederem .
LEAVEBLANK
Ad retia sedebam ;
LEAVEBLANK
erat in proximo non venabulum aut lancea , sed stilus et pugillares ;
LEAVEBLANK
meditabar aliquid enotabamque , ut si manus vacuas , plenas tamen ceras reportarem .
LEAVEBLANK
Non est quod contemnas hoc studendi genus ;
LEAVEBLANK
mirum est ut animus agitatione motuque corporis excitetur ;
LEAVEBLANK
iam undique silvae et solitudo ipsumque illud silentium quod venationi datur , magna cogitationis incitamenta sunt .
LEAVEBLANK
Proinde cum venabere , licebit auctore me ut panarium et lagunculam sic etiam pugillares feras :
LEAVEBLANK
experieris non Dianam magis montibus quam Minervam inerrare .
LEAVEBLANK
Vale .
LEAVEBLANK
C. Plinius Octavio Rufo suo s.
LEAVEBLANK
Vide in quo me fastigio collocaris , cum mihi idem potestatis idemque regni dederis quod Homerus Iovi Optimo Maximo :
LEAVEBLANK
Ïá¿· Î´á¾½á¼ÏÎµÏÎ¿Î½ Î¼á½²Î½ á¼Î´Î»ÎºÎµ ÏÎ±ÏÎ®Ï á¼ÏÎµÏÎ¿Î½ Î´á¾½ á¼Î½Î­Î½ÎµÏÏÎµÎ½
LEAVEBLANK
Nam ego quoque simili nutu ac renutu respondere voto tuo possum .
LEAVEBLANK
Etenim , sicut fas est mihi , praesertim te exigente , excusare Baeticis contra unum hominem advocationem , ita nec fidei nostrae nec constantiae quam diligis convenit , adesse contra provinciam quam tot officiis , tot laboribus , tot etiam periculis meis aliquando devinxerim .
LEAVEBLANK
Tenebo ergo hoc temperamentum , ut ex duobus , quorum alterutrum petis , eligam id potius , in quo non solum studio tuo verum etiam iudicio satisfaciam .
LEAVEBLANK
Neque enim tantopere mihi considerandum est , quid vir optimus in praesentia velis , quam quid semper sis probaturus .
LEAVEBLANK
Me circa Idus Octobris spero Romae futurum , eademque haec praesentem quoque tua meaque fide Gallo confirmaturum ;
LEAVEBLANK
cui tamen iam nunc licet spondeas de animo meo á¼¦ ÎºÎ±á½¶ ÎºÏÎ±Î½Î­á¿ÏÎ¹Î½ á¼Ïá¾½ á½ÏÏÏÏÎ¹ Î½Îµá¿¦ÏÎµ .
LEAVEBLANK
Cur enim non usquequaque Homericis versibus agam tecum ?
LEAVEBLANK
quatenus tu me tuis agere non pateris , quorum tanta cupiditate ardeo , ut videar mihi hac sola mercede posse corrumpi , ut vel contra Baeticos adsim .
LEAVEBLANK
Paene praeterii , quod minime praetereundum fuit , accepisse me careotas optimas , quae nunc cum ficis et boletis certandum habent .
LEAVEBLANK
Vale .
LEAVEBLANK
C. Plinius Pompeio Saturnino suo s.
LEAVEBLANK
Peropportune mihi redditae sunt litterae tuae quibus flagitabas , ut tibi aliquid ex scriptis meis mitterem , cum ego id ipsum destinassem .
LEAVEBLANK
Addidisti ergo calcaria sponte currenti , pariterque et tibi veniam recusandi laboris et mihi exigendi verecundiam sustulisti .
LEAVEBLANK
Nam nec me timide uti decet eo quod oblatum est , nec te gravari quod depoposcisti .
LEAVEBLANK
Non est tamen quod ab homine desidioso aliquid novi operis exspectes .
LEAVEBLANK
Petiturus sum enim ut rursus vaces sermoni quem apud municipes meos habui bibliothecam dedicaturus .
LEAVEBLANK
Memini quidem te iam quaedam adnotasse , sed generaliter ;
LEAVEBLANK
ideo nunc rogo ut non tantum universitati eius attendas , verum etiam particulas qua soles lima persequaris .
LEAVEBLANK
Erit enim et post emendationem liberum nobis vel publicare vel continere .
LEAVEBLANK
Quin immo fortasse hanc ipsam cunctationem nostram in alterutram sententiam emendationis ratio deducet , quae aut indignum editione dum saepius retractat inveniet , aut dignum dum id ipsum experitur efficiet .
LEAVEBLANK
Quamquam huius cunctationis meae causae non tam in scriptis quam in ipso materiae genere consistunt :
LEAVEBLANK
est enim paulo quasi gloriosius et elatius .
LEAVEBLANK
Onerabit hoc modestiam nostram , etiamsi stilus ipse pressus demissusque fuerit , propterea quod cogimur cum de munificentia parentum nostrorum tum de nostra disputare .
LEAVEBLANK
Anceps hic et lubricus locus est , etiam cum illi necessitas lenocinatur .
LEAVEBLANK
Etenim si alienae quoque laudes parum aequis auribus accipi solent , quam difficile est obtinere , ne molesta videatur oratio de se aut de suis disserentis .
LEAVEBLANK
Nam cum ipsi honestati tum aliquanto magis gloriae eius praedicationique invidemus , atque ea demum recte facta minus detorquemus et carpimus , quae in obscuritate et silentio reponuntur .
LEAVEBLANK
Qua ex causa saepe ipse mecum , nobisne tantum , quidquid est istud , composuisse an et aliis debeamus .
LEAVEBLANK
Ut nobis , admonet illud , quod pleraque quae sunt agendae rei necessaria , eadem peracta nec utilitatem parem nec gratiam retinent .
LEAVEBLANK
Ac , ne longius exempla repetamus , quid utilius fuit quam munificentiae rationem etiam stilo prosequi ?
LEAVEBLANK
Per hoc enim assequebamur , primum ut honestis cogitationibus immoraremur , deinde ut pulchritudinem illarum longiore tractatu pervideremus , postremo ut subitae largitionis comitem paenitentiam caveremus .
LEAVEBLANK
Nascebatur ex his exercitatio quaedam contemnendae pecuniae .
LEAVEBLANK
Nam cum omnes homines ad custodiam eius natura restrinxerit , nos contra multum ac diu pensitatus amor liberalitatis communibus avaritiae vinculis eximebat , tantoque laudabilior munificentia nostra fore videbatur , quod ad illam non impetu quodam , sed consilio trahebamur .
LEAVEBLANK
Accedebat his causis , quod non ludos aut gladiatores sed annuos sumptus in alimenta ingenuorum pollicebamur .
LEAVEBLANK
Oculorum porro et aurium voluptates adeo non egent commendatione , ut non tam incitari debeant oratione quam reprimi ;
LEAVEBLANK
ut vero aliquis libenter educationis taedium laboremque suscipiat , non praemiis modo verum etiam exquisitis adhortationibus impetrandum est .
LEAVEBLANK
Nam si medici salubres sed voluptate carentes cibos blandioribus alloquiis prosequuntur , quanto magis decuit publice consulentem utilissimum munus , sed non perinde populare , comitate orationis inducere ?
LEAVEBLANK
praesertim cum enitendum haberemus , ut quod parentibus dabatur et orbis probaretur , honoremque paucorum ceteri patienter et exspectarent et mererentur .
LEAVEBLANK
Sed ut tunc communibus magis commodis quam privatae iactantiae studebamus , cum intentionem effectumque muneris nostri vellemus intellegi , ita nunc in ratione edendi veremur , ne forte non aliorum utilitatibus sed propriae laudi servisse videamur .
LEAVEBLANK
Praeterea meminimus quanto maiore animo honestatis fructus in conscientia quam in fama reponatur .
LEAVEBLANK
Sequi enim gloria , non appeti debet , nec , si casu aliquo non sequatur , idcirco quod gloriam meruit minus pulchrum est .
LEAVEBLANK
Ii vero , qui benefacta sua verbis adornant , non ideo praedicare quia fecerint , sed ut praedicarent fecisse creduntur .
LEAVEBLANK
Sic quod magnificum referente alio fuisset , ipso qui gesserat recensente vanescit ;
LEAVEBLANK
homines enim cum rem destruere non possunt , iactationem eius incessunt .
LEAVEBLANK
Ita si silenda feceris , factum ipsum , si laudanda non sileas , ipse culparis .
LEAVEBLANK
Me vero peculiaris quaedam impedit ratio .
LEAVEBLANK
Etenim hunc ipsum sermonem non apud populum , sed apud decuriones habui , nec in propatulo sed in curia .
LEAVEBLANK
Vereor ergo ut sit satis congruens , cum in dicendo assentationem vulgi acclamationemque defugerim , nunc eadem illa editione sectari , cumque plebem ipsam , cui consulebatur , limine curiae parietibusque discreverim , ne quam in speciem ambitionis inciderem , nunc eos etiam , ad quos ex munere nostro nihil pertinet praeter exemplum , velut obvia ostentatione conquirere .
LEAVEBLANK
Habes cunctationis meae causas ;
LEAVEBLANK
obsequar tamen consilio tuo , cuius mihi auctoritas pro ratione sufficiet .
LEAVEBLANK
Vale .
LEAVEBLANK
C. Plinius Minicio Fundano suo s.
LEAVEBLANK
Mirum est quam singulis diebus in urbe ratio aut constet aut constare videatur , pluribus iunctisque non constet .
LEAVEBLANK
Nam si quem interroges " Hodie quid egisti ? "
LEAVEBLANK
,
LEAVEBLANK
respondeat : "
LEAVEBLANK
Officio togae virilis interfui , sponsalia aut nuptias frequentavi , ille me ad signandum testamentum , ille in advocationem , ille in consilium rogavit . "
LEAVEBLANK
Haec quo die feceris , necessaria , eadem , si cotidie fecisse te reputes , inania videntur , multo magis cum secesseris .
LEAVEBLANK
Tunc enim subit recordatio : "
LEAVEBLANK
Quot dies quam frigidis rebus absumpsi . "
LEAVEBLANK
Quod evenit mihi , postquam in Laurentino meo aut lego aliquid aut scribo aut etiam corpori vaco , cuius fulturis animus sustinetur .
LEAVEBLANK
Nihil audio quod audisse , nihil dico quod dixisse paeniteat ;
LEAVEBLANK
nemo apud me quemquam sinistris sermonibus carpit , neminem ipse reprehendo , nisi tamen me cum parum commode scribo ;
LEAVEBLANK
nulla spe nullo timore sollicitor , nullis rumoribus inquietor :
LEAVEBLANK
mecum tantum et cum libellis loquor .
LEAVEBLANK
O rectam sinceramque vitam .
LEAVEBLANK
O dulce otium honestumque ac paene omni negotio pulchrius .
LEAVEBLANK
O mare , o litus , verum secretumque Î¼Î¿ÏÏÎµá¿Î¿Î½ , quam multa invenitis , quam multa dictatis .
LEAVEBLANK
Proinde tu quoque strepitum istum inanemque discursum et multum ineptos labores , ut primum fuerit occasio , relinque teque studiis vel otio trade .
LEAVEBLANK
Satius est enim , ut Atilius noster eruditissime simul et facetissime dixit , otiosum esse quam nihil agere .
LEAVEBLANK
Vale .
LEAVEBLANK
C. Plinius Attio Clementi suo s.
LEAVEBLANK
Si quando urbs nostra liberalibus studiis floruit , nunc maxime floret .
LEAVEBLANK
Multa claraque exempla sunt ;
LEAVEBLANK
sufficeret unum , Euphrates philosophus .
LEAVEBLANK
Hunc ego in Syria , cum adulescentulus militarem , penitus et domi inspexi , amarique ab eo laboravi , etsi non erat laborandum .
LEAVEBLANK
Est enim obvius et expositus , plenusque humanitate quam praecipit .
LEAVEBLANK
Atque utinam sic ipse quam spem tunc ille de me concepit impleverim , ut ille multum virtutibus suis addidit .
LEAVEBLANK
aut ego nunc illas magis miror quia magis intellego .
LEAVEBLANK
Quamquam ne nunc quidem satis intellego ;
LEAVEBLANK
ut enim de pictore scalptore fictore nisi artifex iudicare , ita nisi sapiens non potest perspicere sapientem .
LEAVEBLANK
Quantum tamen mihi cernere datur , multa in Euphrate sic eminent et elucent , ut mediocriter quoque doctos advertant et afficiant .
LEAVEBLANK
Disputat subtiliter graviter ornate , frequenter etiam Platonicam illam sublimitatem et latitudinem effingit .
LEAVEBLANK
Sermo est copiosus et varius , dulcis in primis , et qui repugnantes quoque ducat impellat .
LEAVEBLANK
Ad hoc proceritas corporis , decora facies , demissus capillus , ingens et cana barba ;
LEAVEBLANK
quae licet fortuita et inania putentur , illi tamen plurimum venerationis acquirunt .
LEAVEBLANK
Nullus horror in cultu , nulla tristitia , multum severitatis ;
LEAVEBLANK
reverearis occursum , non reformides .
LEAVEBLANK
Vitae sanctitas summa ;
LEAVEBLANK
comitas par :
LEAVEBLANK
insectatur vitia non homines , nec castigat errantes sed emendat .
LEAVEBLANK
Sequaris monentem attentus et pendens , et persuaderi tibi etiam cum persuaserit cupias .
LEAVEBLANK
Iam vero liberi tres , duo mares , quos diligentissime instituit .
LEAVEBLANK
Socer Pompeius Iulianus , cum cetera vita tum vel hoc uno magnus et clarus , quod ipse provinciae princeps inter altissimas condiciones generum non honoribus principem , sed sapientia elegit .
LEAVEBLANK
Quamquam quid ego plura de viro quo mihi frui non licet ?
LEAVEBLANK
An ut magis angar quod non licet ?
LEAVEBLANK
Nam distringor officio , ut maximo sic molestissimo :
LEAVEBLANK
sedeo pro tribunali , subnoto libellos , conficio tabulas , scribo plurimas sed illitteratissimas litteras .
LEAVEBLANK
Soleo non numquam - nam id ipsum quando contingit . -
LEAVEBLANK
de his occupationibus apud Euphraten queri .
LEAVEBLANK
Ille me consolatur , affirmat etiam esse hanc philosophiae et quidem pulcherrimam partem , agere negotium publicum , cognoscere iudicare , promere et exercere iustitiam , quaeque ipsi doceant in usu habere .
LEAVEBLANK
Mihi tamen hoc unum non persuadet , satius esse ista facere quam cum illo dies totos audiendo discendoque consumere .
LEAVEBLANK
Quo magis te cui vacat hortor , cum in urbem proxime veneris - venias autem ob hoc maturius - , illi te expoliendum limandumque permittas .
LEAVEBLANK
Neque enim ego ut multi invideo aliis bono quo ipse careo , sed contra :
LEAVEBLANK
sensum quendam voluptatemque percipio , si ea quae mihi denegantur amicis video superesse .
LEAVEBLANK
Vale .
LEAVEBLANK
C. Plinius Fabio Iusto suo s.
LEAVEBLANK
Olim mihi nullas epistulas mittis .
LEAVEBLANK
Nihil est , inquis , quod scribam .
LEAVEBLANK
At hoc ipsum scribe , nihil esse quod scribas , vel solum illud unde incipere priores solebant : "
LEAVEBLANK
Si vales , bene est ;
LEAVEBLANK
ego valeo . "
LEAVEBLANK
Hoc mihi sufficit ;
LEAVEBLANK
est enim maximum .
LEAVEBLANK
Ludere me putas ?
LEAVEBLANK
serio peto .
LEAVEBLANK
Fac sciam quid agas , quod sine sollicitudine summa nescire non possum .
LEAVEBLANK
Vale .
LEAVEBLANK
C. Plinius Calestrio Tironi suo s. Iacturam gravissimam feci , si iactura dicenda est tanti viri amissio .
LEAVEBLANK
Decessit Corellius Rufus et quidem sponte , quod dolorem meum exulcerat .
LEAVEBLANK
Est enim luctuosissimum genus mortis , quae non ex natura nec fatalis videtur .
LEAVEBLANK
Nam utcumque in illis qui morbo finiuntur , magnum ex ipsa necessitate solacium est ;
LEAVEBLANK
in iis vero quos accersita mors aufert , hic insanabilis dolor est , quod creduntur potuisse diu vivere .
LEAVEBLANK
Corellium quidem summa ratio , quae sapientibus pro necessitate est , ad hoc consilium compulit , quamquam plurimas vivendi causas habentem , optimam conscientiam optimam famam , maximam auctoritatem , praeterea filiam uxorem nepotem sorores , interque tot pignora veros amicos .
LEAVEBLANK
Sed tam longa , tam iniqua valetudine conflictabatur , ut haec tanta pretia vivendi mortis rationibus vincerentur .
LEAVEBLANK
Tertio et tricensimo anno , ut ipsum audiebam , pedum dolore correptus est .
LEAVEBLANK
Patrius hic illi ;
LEAVEBLANK
nam plerumque morbi quoque per successiones quasdam ut alia traduntur .
LEAVEBLANK
Hunc abstinentia sanctitate , quoad viridis aetas , vicit et fregit ;
LEAVEBLANK
novissime cum senectute ingravescentem viribus animi sustinebat , cum quidem incredibiles cruciatus et indignissima tormenta pateretur .
LEAVEBLANK
Iam enim dolor non pedibus solis ut prius insidebat , sed omnia membra pervagabatur .
LEAVEBLANK
Veni ad eum Domitiani temporibus in suburbano iacentem .
LEAVEBLANK
Servi e cubiculo recesserunt - habebat hoc moris , quotiens intrasset fidelior amicus - ;
LEAVEBLANK
quin etiam uxor quamquam omnis secreti capacissima digrediebatur .
LEAVEBLANK
Circumtulit oculos et " Cur " inquit " me putas hos tantos dolores tam diu sustinere ? -
LEAVEBLANK
ut scilicet isti latroni vel uno die supersim . "
LEAVEBLANK
Dedisses huic animo par corpus , fecisset quod optabat .
LEAVEBLANK
Adfuit tamen deus voto , cuius ille compos ut iam securus liberque moriturus , multa illa vitae sed minora retinacula abrupit .
LEAVEBLANK
Increverat valetudo , quam temperantia mitigare temptavit ;
LEAVEBLANK
perseverantem constantia fugit .
LEAVEBLANK
Iam dies alter tertius quartus :
LEAVEBLANK
abstinebat cibo .
LEAVEBLANK
Misit ad me uxor eius Hispulla communem amicum C. Geminium cum tristissimo nuntio , destinasse Corellium mori nec aut suis aut filiae precibus inflecti ;
LEAVEBLANK
solum superesse me , a quo revocari posset ad vitam .
LEAVEBLANK
Cucurri .
LEAVEBLANK
Perveneram in proximum , cum mihi ab eadem Hispulla Iulius Atticus nuntiat nihil iam ne me quidem impetraturum :
LEAVEBLANK
tam obstinate magis ac magis induruisse .
LEAVEBLANK
Dixerat sane medico admoventi cibum :
LEAVEBLANK
ÎÎ­ÎºÏÎ¹ÎºÎ± , quae vox quantum admirationis in animo meo tantum desiderii reliquit .
LEAVEBLANK
Cogito quo amico , quo viro caream .
LEAVEBLANK
Implevit quidem annum septimum et sexagensimum , quae aetas etiam robustissimis satis longa est ;
LEAVEBLANK
scio .
LEAVEBLANK
Evasit perpetuam valetudinem ;
LEAVEBLANK
scio .
LEAVEBLANK
Decessit superstitibus suis , florente re publica , quae illi omnibus carior erat ;
LEAVEBLANK
et hoc scio .
LEAVEBLANK
Ego tamen tamquam et iuvenis et firmissimi mortem doleo , doleo autem - licet me imbecillum putes - meo nomine .
LEAVEBLANK
Amisi enim , amisi vitae meae testem rectorem magistrum .
LEAVEBLANK
In summa dicam , quod recenti dolore contubernali meo Calvisio dixi : "
LEAVEBLANK
Vereor ne neglegentius vivam . "
LEAVEBLANK
Proinde adhibe solacia mihi , non haec : "
LEAVEBLANK
Senex erat , infirmus erat " - haec enim novi - , sed nova aliqua , sed magna , quae audierim numquam , legerim numquam .
LEAVEBLANK
Nam quae audivi quae legi sponte succurrunt , sed tanto dolore superantur .
LEAVEBLANK
Vale .
LEAVEBLANK
C. Plinius Sosio Senecioni suo s.
LEAVEBLANK
Magnum proventum poetarum annus hic attulit :
LEAVEBLANK
toto mense Aprili nullus fere dies , quo non recitaret aliquis .
LEAVEBLANK
Iuvat me quod vigent studia , proferunt se ingenia hominum et ostentant , tametsi ad audiendum pigre coitur .
LEAVEBLANK
Plerique in stationibus sedent tempusque audiendi fabulis conterunt , ac subinde sibi nuntiari iubent , an iam recitator intraverit , an dixerit praefationem , an ex magna parte evolverit librum ;
LEAVEBLANK
tum demum ac tunc quoque lente cunctanterque veniunt , nec tamen permanent , sed ante finem recedunt , alii dissimulanter et furtim , alii simpliciter et libere .
LEAVEBLANK
At hercule memoria parentum Claudium Caesarem ferunt , cum in Palatio spatiaretur audissetque clamorem , causam requisisse , cumque dictum esset recitare Nonianum , subitum recitanti inopinatumque venisse .
LEAVEBLANK
Nunc otiosissimus quisque multo ante rogatus et identidem admonitus aut non venit aut , si venit , queritur se diem - quia non perdidit - perdidisse .
LEAVEBLANK
Sed tanto magis laudandi probandique sunt , quos a scribendi recitandique studio haec auditorum vel desidia vel superbia non retardat .
LEAVEBLANK
Equidem prope nemini defui .
LEAVEBLANK
Erant sane plerique amici ;
LEAVEBLANK
neque enim est fere quisquam , qui studia , ut non simul et nos amet .
LEAVEBLANK
His ex causis longius quam destinaveram tempus in urbe consumpsi .
LEAVEBLANK
Possum iam repetere secessum et scribere aliquid , quod non recitem , ne videar , quorum recitationibus adfui , non auditor fuisse sed creditor .
LEAVEBLANK
Nam ut in ceteris rebus ita in audiendi officio perit gratia si reposcatur .
LEAVEBLANK
Vale .
LEAVEBLANK
C. Plinius Iunio Maurico suo s.
LEAVEBLANK
Petis ut fratris tui filiae prospiciam maritum ;
LEAVEBLANK
quod merito mihi potissimum iniungis .
LEAVEBLANK
Scis enim quanto opere summum illum virum suspexerim dilexerimque , quibus ille adulescentiam meam exhortationibus foverit , quibus etiam laudibus ut laudandus viderer effecerit .
LEAVEBLANK
Nihil est quod a te mandari mihi aut maius aut gratius , nihil quod honestius a me suscipi possit , quam ut eligam iuvenem , ex quo nasci nepotes Aruleno Rustico deceat .
LEAVEBLANK
Qui quidem diu quaerendus fuisset , nisi paratus et quasi provisus esset Minicius Acilianus , qui me ut iuvenis iuvenem - est enim minor pauculis annis - familiarissime diligit , reveretur ut senem .
LEAVEBLANK
Nam ita formari a me et institui cupit , ut ego a vobis solebam .
LEAVEBLANK
Patria est ei Brixia , ex illa nostra Italia quae multum adhuc verecundiae frugalitatis , atque etiam rusticitatis antiquae , retinet ac servat .
LEAVEBLANK
Pater Minicius Macrinus , equestris ordinis princeps , quia nihil altius volvit ;
LEAVEBLANK
allectus enim a Divo Vespasiano inter praetorios honestam quietem huic nostrae - ambitioni dicam an dignitati ? -
LEAVEBLANK
constantissime praetulit .
LEAVEBLANK
Habet aviam maternam Serranam Proculam e municipio Patavio .
LEAVEBLANK
Nosti loci mores :
LEAVEBLANK
Serrana tamen Patavinis quoque severitatis exemplum est .
LEAVEBLANK
Contigit et avunculus ei P. Acilius gravitate prudentia fide prope singulari .
LEAVEBLANK
In summa nihil erit in domo tota , quod non tibi tamquam in tua placeat .
LEAVEBLANK
Aciliano vero ipsi plurimum vigoris industriae , quamquam in maxima verecundia .
LEAVEBLANK
Quaesturam tribunatum praeturam honestissime percucurrit , ac iam pro se tibi necessitatem ambiendi remisit .
LEAVEBLANK
Est illi facies liberalis , multo sanguine multo rubore suffusa , est ingenua totius corporis pulchritudo et quidam senatorius decor .
LEAVEBLANK
Quae ego nequaquam arbitror neglegenda ;
LEAVEBLANK
debet enim hoc castitati puellarum quasi praemium dari .
LEAVEBLANK
Nescio an adiciam esse patri eius amplas facultates .
LEAVEBLANK
Nam cum imaginor vos quibus quaerimus generum , silendum de facultatibus puto ;
LEAVEBLANK
cum publicos mores atque etiam leges civitatis intueor , quae vel in primis census hominum spectandos arbitrantur , ne id quidem praetereundum videtur .
LEAVEBLANK
Et sane de posteris et his pluribus cogitanti , hic quoque in condicionibus deligendis ponendus est calculus .
LEAVEBLANK
Tu fortasse me putes indulsisse amori meo , supraque ista quam res patitur sustulisse .
LEAVEBLANK
At ego fide mea spondeo futurum ut omnia longe ampliora quam a me praedicantur invenias .
LEAVEBLANK
Diligo quidem adulescentem ardentissime sicut meretur ;
LEAVEBLANK
sed hoc ipsum amantis est , non onerare eum laudibus .
LEAVEBLANK
Vale .
LEAVEBLANK
C. Plinius Septicio Claro suo s.
LEAVEBLANK
Heus tu .
LEAVEBLANK
Promittis ad cenam , nec venis ?
LEAVEBLANK
Dicitur ius :
LEAVEBLANK
ad assem impendium reddes , nec id modicum .
LEAVEBLANK
Paratae erant lactucae singulae , cochleae ternae , ova bina , halica cum mulso et nive - nam hanc quoque computabis , immo hanc in primis quae perit in ferculo - , olivae betacei cucurbitae bulbi , alia mille non minus lauta .
LEAVEBLANK
Audisses comoedos vel lectorem vel lyristen vel - quae mea liberalitas - omnes .
LEAVEBLANK
At tu apud nescio quem ostrea vulvas echinos Gaditanas maluisti .
LEAVEBLANK
Dabis poenas , non dico quas .
LEAVEBLANK
Dure fecisti :
LEAVEBLANK
invidisti , nescio an tibi , certe mihi , sed tamen et tibi .
LEAVEBLANK
Quantum nos lusissemus risissemus studuissemus .
LEAVEBLANK
Potes apparatius cenare apud multos , nusquam hilarius simplicius incautius .
LEAVEBLANK
In summa experire , et nisi postea te aliis potius excusaveris , mihi semper excusa .
LEAVEBLANK
Vale .
LEAVEBLANK
C. Plinius Erucio suo s.
LEAVEBLANK
Amabam Pompeium Saturninum - hunc dico nostrum - laudabamque eius ingenium , etiam antequam scirem , quam varium quam flexibile quam multiplex esset ;
LEAVEBLANK
nunc vero totum me tenet habet possidet .
LEAVEBLANK
Audivi causas agentem acriter et ardenter , nec minus polite et ornate , sive meditata sive subita proferret .
LEAVEBLANK
Adsunt aptae crebraeque sententiae , gravis et decora constructio , sonantia verba et antiqua .
LEAVEBLANK
Omnia haec mire placent cum impetu quodam et flumine pervehuntur , placent si retractentur .
LEAVEBLANK
Senties quod ego , cum orationes eius in manus sumpseris , quas facile cuilibet veterum , quorum est aemulus , comparabis .
LEAVEBLANK
Idem tamen in historia magis satisfaciet vel brevitate vel luce vel suavitate vel splendore etiam et sublimitate narrandi .
LEAVEBLANK
Nam in contionibus eadem quae in orationibus vis est , pressior tantum et circumscriptior et adductior .
LEAVEBLANK
Praeterea facit versus , quales Catullus meus aut Calvus , re vera quales Catullus aut Calvus .
LEAVEBLANK
Quantum illis leporis dulcedinis amaritudinis amoris .
LEAVEBLANK
Inserit sane , sed data opera , mollibus levibusque duriusculos quosdam ;
LEAVEBLANK
et hoc quasi Catullus aut Calvus .
LEAVEBLANK
Legit mihi nuper epistulas ;
LEAVEBLANK
uxoris esse dicebat .
LEAVEBLANK
Plautum vel Terentium metro solutum legi credidi .
LEAVEBLANK
Quae sive uxoris sunt ut affirmat , sive ipsius ut negat , pari gloria dignus , qui aut illa componat , aut uxorem quam virginem accepit , tam doctam politamque reddiderit .
LEAVEBLANK
Est ergo mecum per diem totum ;
LEAVEBLANK
eundem antequam scribam , eundem cum scripsi , eundem etiam cum remittor , non tamquam eundem lego .
LEAVEBLANK
Quod te quoque ut facias et hortor et moneo ;
LEAVEBLANK
neque enim debet operibus eius obesse quod vivit .
LEAVEBLANK
An si inter eos quos numquam vidimus floruisset , non solum libros eius verum etiam imagines conquireremus , eiusdem nunc honor praesentis et gratia quasi satietate languescit ?
LEAVEBLANK
At hoc pravum malignumque est , non admirari hominem admiratione dignissimum , quia videre alloqui audire complecti , nec laudare tantum verum etiam amare contingit .
LEAVEBLANK
Vale .
LEAVEBLANK
C. Plinius Cornelio Titiano suo s.
LEAVEBLANK
Est adhuc curae hominibus fides et officium , sunt qui defunctorum quoque amicos agant .
LEAVEBLANK
Titinius Capito ab imperatore nostro impetravit , ut sibi liceret statuam L. Silani in foro ponere .
LEAVEBLANK
Pulchrum et magna laude dignum amicitia principis in hoc uti , quantumque gratia valcas , aliorum honoribus experiri .
LEAVEBLANK
Est omnino Capitoni in usu claros viros colere ;
LEAVEBLANK
mirum est qua religione quo studio imagines Brutorum Cassiorum Catonum domi ubi potest habeat .
LEAVEBLANK
Idem clarissimi cuiusque vitam egregiis carminibus exornat .
LEAVEBLANK
Scias ipsum plurimis virtutibus abundare , qui alienas sic amat .
LEAVEBLANK
Redditus est Silano debitus honor , cuius immortalitati Capito prospexit pariter et suae .
LEAVEBLANK
Neque enim magis decorum et insigne est statuam in foro populi Romani habere quam ponere .
LEAVEBLANK
Vale .
LEAVEBLANK
C. Plinius Suetonio Tranquillo suo s.
LEAVEBLANK
Scribis te perterritum somnio vereri ne quid adversi in ;
LEAVEBLANK
actione patiaris ;
LEAVEBLANK
rogas ut dilationem petam , et pauculos dies , certe proximum , excusem .
LEAVEBLANK
Difficile est , sed experiar , ÎºÎ±á½¶ Î³Î¬Ï Ïá¾½ á½Î½Î±Ï á¼Îº ... Î´Î¹ÏC á¼ÏÏÎ¹Î½ .
LEAVEBLANK
Refert tamen , eventura soleas an contraria somniare .
LEAVEBLANK
Mihi reputanti somnium meum istud , quod times tu , egregiam actionem portendere videtur .
LEAVEBLANK
Susceperam causam Iuni Pastoris , cum mihi quiescenti visa est socrus mea advoluta genibus ne agerem obsecrare ;
LEAVEBLANK
et eram acturus adulescentulus adhuc , eram in quadruplici iudicio , eram contra potentissimos civitatis atque etiam Caesaris amicos , quae singula excutere mentem mihi post tam triste somnium poterant .
LEAVEBLANK
Egi tamen Î»Î¿Î³Î¹ÏÎ¬Î¼ÎµÎ½Î¿C illud Îµá¼·C Î¿á¼°Î»Î½á½¸C á¼ÏÎ¹ÏÏÎ¿C á¼Î¼ÏÎ½ÎµÏÎ¸Î±Î¹ ÏÎµÏá½¶ ÏÎ¬ÏÏÎ·C .
LEAVEBLANK
Nam mihi patria , et si quid carius patria , fides videbatur .
LEAVEBLANK
Prospere cessit , atque adeo illa actio mihi aures hominum , illa ianuam famae patefecit .
LEAVEBLANK
Proinde dispice an tu quoque sub hoc exemplo somnium istud in bonum vertas ;
LEAVEBLANK
aut si tutius putas illud cautissimi cuiusque praeceptum " Quod dubites , ne feceris " , id ipsum rescribe .
LEAVEBLANK
Ego aliquam stropham inveniam agamque causam tuam , ut istam agere tu eum voles possis .
LEAVEBLANK
Est enim sane alia ratio tua , alia mea fuit .
LEAVEBLANK
Nam iudicium centumvirale differri nullo modo , istuc aegre quidem sed tamen potest .
LEAVEBLANK
Vale .
LEAVEBLANK
C. Plinius Romatio Firmo suo s.
LEAVEBLANK
Municeps tu meus et condiscipulus et ab ineunte aetate contubernalis , pater tuus et matri et avunculo meo , mihi etiam quantum aetatis diversitas passa est , familiaris :
LEAVEBLANK
magnae et graves causae , cur suscipere augere dignitatem tuam debeam .
LEAVEBLANK
Esse autem tibi centum milium censum , satis indicat quod apud nos decurio es .
LEAVEBLANK
Igitur ut te non decurione solum verum etiam equite Romano perfruamur , offero tibi ad implendas equestres facultates trecenta milia nummum .
LEAVEBLANK
Te memorem huius muneris amicitiae nostrae diuturnitas spondet :
LEAVEBLANK
ego ne illud quidem admoneo , quod admonere deberem , nisi scirem sponte facturum , ut dignitate a me data quam modestissime ut a me data utare .
LEAVEBLANK
Nam sollicitius custodiendus est honor , in quo etiam beneficium amici tuendum est .
LEAVEBLANK
Vale .
LEAVEBLANK
C. Plinius Cornelio Tacito suo s.
LEAVEBLANK
Frequens mihi disputatio est cum quodam docto homine et perito , cui nihil aeque in causis agendis ut brevitas placet .
LEAVEBLANK
Quam ego custodiendam esse confiteor , si causa permittat :
LEAVEBLANK
alioqui praevaricatio est transire dicenda , praevaricatio etiam cursim et breviter attingere quae sint inculcanda infigenda repetenda .
LEAVEBLANK
Nam plerisque longiore tractatu vis quaedam et pondus accedit , utque corpori ferrum , sic oratio animo non ictu magis quam mira imprimitur .
LEAVEBLANK
Hic ille mecum auctoritatibus agit ac mihi ex Graecis orationes Lysiae ostentat , ex nostris Gracchorum Catonisque , quorum sane plurimae sunt circumcisae et breves :
LEAVEBLANK
ego Lysiae Demosthenen Aeschinen Hyperiden multosque praeterea , Gracchis et Catoni Pollionem Caesarem Caelium , in primis M. Tullium oppono , cuius oratio optima fertur esse quae maxima .
LEAVEBLANK
Et hercule ut aliae bonae res ita bonus liber melior est quisque quo maior .
LEAVEBLANK
Vides ut statuas signa picturas , hominum denique multorumque animalium formas , arborum etiam , si modo sint decorae , nihil magis quam amplitudo commendet .
LEAVEBLANK
Idem orationibus evenit ;
LEAVEBLANK
quin etiam voluminibus ipsis auctoritatem quandam et pulchritudinem adicit magnitudo .
LEAVEBLANK
Haec ille multaque alia , quae a me in eandem sententiam solent dici , ut est in disputando incomprehensibilis et lubricus , ita eludit ut contendat hos ipsos , quorum orationibus nitar , pauciora dixisse quam ediderint .
LEAVEBLANK
Ego contra puto .
LEAVEBLANK
Testes sunt multae multorum orationes et Ciceronis pro Murena pro Vareno , in quibus brevis et nuda quasi subscriptio quorundam criminum solis titulis indicatur .
LEAVEBLANK
Ex his apparet illum permulta dixisse , cum ederet omisisse .
LEAVEBLANK
Idem pro Cluentio ait se totam causam vetere instituto solum perorasse , et pro C. Cornelio quadriduo egisse , ne dubitare possimus , quae per plures dies - ut necesse erat - latius dixerit , postea recisa ac repurgata in unum librum grandem quidem unum tamen coartasse .
LEAVEBLANK
At aliud est actio bona , aliud oratio .
LEAVEBLANK
Scio nonnullis ita videri , sed ego - forsitan fallar - persuasum habeo posse fieri ut sit actio bona quae non sit bona oratio , non posse non bonam actionem esse quae sit bona oratio .
LEAVEBLANK
Est enim oratio actionis exemplar et quasi á¼ÏÏÎ­ÏÏÏÎ¿Î½ .
LEAVEBLANK
Ideo in optima quaque mille figuras extemporales invenimus , in iis etiam quas tantum editas scimus , ut in Verrem : "
LEAVEBLANK
artificem quem ?
LEAVEBLANK
quemnam ?
LEAVEBLANK
recte admones ;
LEAVEBLANK
Polyclitum esse dicebant . "
LEAVEBLANK
Sequitur ergo ut actio sit absolutissima , quae maxime orationis similitudinem expresserit , si modo iustum et debitum tempus accipiat ;
LEAVEBLANK
quod si negetur , nulla oratoris maxima iudicis culpa est .
LEAVEBLANK
Adsunt huic opinioni meae leges , quae longissima tempora largiuntur nec brevitatem dicentibus sed copiam - hoc est diligentiam - suadent ;
LEAVEBLANK
quam praestare nisi in angustissimis causis non potest brevitas .
LEAVEBLANK
Adiciam quod me docuit usus , magister egregius .
LEAVEBLANK
Frequenter egi , frequenter iudicavi , frequenter in consilio fui :
LEAVEBLANK
aliud alios movet , ac plerumque parvae res maximas trahunt .
LEAVEBLANK
Varia sunt hominum iudicia , variae voluntates .
LEAVEBLANK
Inde qui eandem causam simul audierunt , saepe diversum , interdum idem sed ex diversis animi motibus sentiunt .
LEAVEBLANK
Praeterea suae quisque inventioni favet , et quasi fortissimum amplectitur , cum ab alio dictum est quod ipse praevidit .
LEAVEBLANK
Omnibus ergo dandum est aliquid quod teneant , quod agnoscant .
LEAVEBLANK
Dixit aliquando mihi Regulus , cum simul adessemus : "
LEAVEBLANK
Tu omnia quae sunt in causa putas exsequenda ;
LEAVEBLANK
ego iugulum statim video , hunc premo . "
LEAVEBLANK
Premit sane quod elegit , sed in eligendo frequenter errat .
LEAVEBLANK
Respondi posse fieri , ut genu esset aut talus , ubi ille iugulum putaret .
LEAVEBLANK
At ego , inquam , qui iugulum perspicere non possum , omnia pertempto , omnia experior , ÏÎ¬Î½ÏÎ± denique Î»Î¯Î¸Î¿Î½ ÎºÎ¹Î½á¿¶ ;
LEAVEBLANK
utque in cultura agri non vineas tantum , verum etiam arbusta , nec arbusta tantum verum etiam campos curo et exerceo , utque in ipsis campis non far aut siliginem solam , sed hordeum fabam ceteraque legumina sero , sic in actione plura quasi semina latius spargo , ut quae provenerint colligam .
LEAVEBLANK
Neque enim minus imperspicua incerta fallacia sunt iudicum ingenia quam tempestatum terrarumque .
LEAVEBLANK
Nec me praeterit summum oratorem Periclen sic a comico Eupolide laudari :
LEAVEBLANK
" ÏÏá½¸C Î´Î­ Î³á¾½ Î±á½ÏÎ¿á¿¦ Ïá¿· ÏÎ¬ÏÎµÎ¹
LEAVEBLANK
ÏÎµÎ¹Î¸Ï ÏÎ¹C á¼ÏÎµÎºÎ¬Î¸Î·ÏÎ¿ ÏÎ¿á¿ÏÎ¹ ÏÎµÎ¯Î»ÎµÏÎ¹Î½ .
LEAVEBLANK
Î¿á½ÏÎ»C á¼ÎºÎ®Î»ÎµÎ¹ , ÎºÎ±á½¶ Î¼ÏÎ½Î¿C Ïá¿¶Î½ á¿¥Î·ÏÏÏÎ»Î½
LEAVEBLANK
Ïá½¸ ÎºÎ­Î½ÏÏÎ¿Î½ á¼Î³ÎºÎ±ÏÎ­Î»ÎµÎ¹ÏÎµ ÏÎ¿á¿C á¼ÎºÏÎ¿Î»Î¼Î­Î½Î¿Î¹C . "
LEAVEBLANK
Verum huic ipsi Pericli nec illa ÏÎµÎ¹Î¸á½¼ nec illud á¼ÎºÎ®Î»ÎµÎ¹ brevitate vel velocitate vel utraque - differunt enim - sine facultate summa contigisset .
LEAVEBLANK
Nam delectare persuadere copiam dicendi spatiumque desiderat , relinquere vero aculeum in audientium animis is demum potest qui non pungit sed infigit .
LEAVEBLANK
Adde quae de eodem Pericle comicus alter :
LEAVEBLANK
" á¼¤ÏÏÏÎ±ÏÏá¾½ , á¼Î²ÏÏÎ½ÏÎ± , ÏÏÎ½ÎµÎºÏÎºÎ± Ïá½´Î½ ... á¿¾ÎµÎ»Î»Î¬Î´Î± "
LEAVEBLANK
Non enim amputata oratio et abscisa , sed lata et magnifica et excelsa tonat fulgurat , omnia denique perturbat ac miscet .
LEAVEBLANK
" Optimus tamen modus est " :
LEAVEBLANK
quis negat ?
LEAVEBLANK
sed non minus non servat modum qui infra rem quam qui supra , qui astrictius quam qui effusius dicit .
LEAVEBLANK
Itaque audis frequenter ut illud : "
LEAVEBLANK
immodice et redundanter " , ita hoc : "
LEAVEBLANK
ieiune et infirme " .
LEAVEBLANK
Alius excessisse materiam , alius dicitur non implesse .
LEAVEBLANK
Aeque uterque , sed ille imbecillitate hic viribus peccat ;
LEAVEBLANK
quod certe etsi non limatioris , maioris tamen ingeni vitium est .
LEAVEBLANK
Nec vero cum haec dico illum Homericum á¼Î¼ÎµÏÏÎ¿ÎµÏX probo , sed hunc :
LEAVEBLANK
" ÎºÎ±á½¶ á¼ÏÎµÎ± Î½Î¹ÏÎ¬Î´ÎµÏÏÎ¹Î½ á¼Î¿Î¹ÎºÏÏÎ± ÏÎµÎ¹Î¼ÎµÏÎ¯á¿ÏÎ¹Î½ , "
LEAVEBLANK
non quia non et ille mihi valdissime placeat :
LEAVEBLANK
" ÏÎ±á¿¦ÏÎ± Î¼Î­Î½ , á¼Î»Î»á½° Î¼Î¬Î»Î± Î»Î¹Î³Î­Î»C "
LEAVEBLANK
si tamen detur electio , illam orationem similem nivibus hibernis , id est crebram et assiduam sed et largam , postremo divinam et caelestem volo .
LEAVEBLANK
" At est gratior multis actio brevis . "
LEAVEBLANK
Est , sed inertibus quorum delicias desidiamque quasi iudicium respicere ridiculum est .
LEAVEBLANK
Nam si hos in consilio habeas , non solum satius breviter dicere , sed omnino non dicere .
LEAVEBLANK
Haec est adhuc sententia mea , quam mutabo si dissenseris tu ;
LEAVEBLANK
sed plane cur dissentias explices rogo .
LEAVEBLANK
Quamvis enim cedere auctoritati tuae debeam , rectius tamen arbitror in tanta re ratione quam auctoritate superari .
LEAVEBLANK
Proinde , si non errare videor , id ipsum quam voles brevi epistula , sed tamen scribe - confirmabis enim iudicium meum - ;
LEAVEBLANK
si erraro , longissimam para .
LEAVEBLANK
Num corrupi te , qui tibi si mihi accederes brevis epistulae necessitatem , si dissentires longissimae imposui ?
LEAVEBLANK
Vale .
LEAVEBLANK
C. Plinius Plinio Paterno suo s.
LEAVEBLANK
Ut animi tui iudicio sic oculorum plurimum tribuo , non quia multum - ne tibi placeas - sed quia tantum quantum ego sapis ;
LEAVEBLANK
quamquam hoc quoque multum est .
LEAVEBLANK
Omissis iocis credo decentes esse servos , qui sunt empti mihi ex consilio tuo .
LEAVEBLANK
Superest ut frugi sint , quod de venalibus melius auribus quam oculis iudicatur .
LEAVEBLANK
Vale .
LEAVEBLANK
C. Plinius Catilio Severo suo s.
LEAVEBLANK
Diu iam in urbe haereo et quidem attonitus .
LEAVEBLANK
Perturbat me longa et pertinax valetudo Titi Aristonis , quem singulariter et miror et diligo .
LEAVEBLANK
Nihil est enim illo gravius sanctius doctius , ut mihi non unus homo sed litterae ipsae omnesque bonae artes in uno homine summum periculum adire videantur .
LEAVEBLANK
Quam peritus ille et privati iuris et publici .
LEAVEBLANK
quantum rerum , quantum exemplorum , quantum antiquitatis tenet .
LEAVEBLANK
Nihil est quod discere velis quod ille docere non possit ;
LEAVEBLANK
mihi certe quotiens aliquid abditum quaero , ille thesaurus est .
LEAVEBLANK
Iam quanta sermonibus eius fides , quanta auctoritas , quam pressa et decora cunctatio .
LEAVEBLANK
quid est quod non statim sciat ?
LEAVEBLANK
Et tamen plerumque haesitat dubitat , diversitate rationum , quas acri magnoque iudicio ab origine causisque primis repetit discernit expendit .
LEAVEBLANK
Ad hoc quam parcus in victu , quam modicus in cultu .
LEAVEBLANK
Soleo ipsum cubiculum illius ipsumque lectum ut imaginem quandam priscae frugalitatis adspicere .
LEAVEBLANK
Ornat haec magnitudo animi , quae nihil ad ostentationem , omnia ad conscientiam refert recteque facti non ex populi sermone mercedem , sed ex facto petit .
LEAVEBLANK
In summa non facile quemquam ex istis qui sapientiae studium habitu corporis praeferunt , huic viro comparabis .
LEAVEBLANK
Non quidem gymnasia sectatur aut porticus , nec disputationibus longis aliorum otium suumque delectat , sed in toga negotiisque versatur , multos advocatione plures consilio iuvat .
LEAVEBLANK
Nemini tamen istorum castitate pietate , iustitia , fortitudine etiam primo loco cesserit .
LEAVEBLANK
Mirareris si interesses , qua patientia hanc ipsam valetudinem toleret , ut dolori resistat , ut sitim differat , ut incredibilem febrium ardorem immotus opertusque transmittat .
LEAVEBLANK
Nuper me paucosque mecum , quos maxime diligit , advocavit rogavitque , ut medicos consuleremus de summa valetudinis , ut si esset insuperabilis sponte exiret e vita ;
LEAVEBLANK
si tantum difficilis et longa , resisteret maneretque :
LEAVEBLANK
dandum enim precibus uxoris , dandum filiae lacrimis , dandum etiam nobis amicis , ne spes nostras , si modo non essent inanes , voluntaria morte desereret .
LEAVEBLANK
Id ego arduum in primis et praecipua laude dignum puto .
LEAVEBLANK
Nam impetu quodam et instinctu procurrere ad mortem commune cum multis , deliberare vero et causas eius expendere , utque suaserit ratio , vitae mortisque consilium vel suscipere vel ponere ingentis est animi .
LEAVEBLANK
Et medici quidem secunda nobis pollicentur :
LEAVEBLANK
superest ut promissis deus adnuat tandemque me hac sollicitudine exsolvat ;
LEAVEBLANK
qua liberatus Laurentinum meum , hoc est libellos et pugillares , studiosumque otium repetam .
LEAVEBLANK
Nunc enim nihil legere , nihil scribere aut assidenti vacat aut anxio libet .
LEAVEBLANK
Habes quid timeam , quid optem , quid etiam in posterum destinem :
LEAVEBLANK
tu quid egeris , quid agas , quid velis agere invicem nobis , sed laetioribus epistulis scribe .
LEAVEBLANK
Erit confusioni meae non mediocre solacium , si tu nihil quereris .
LEAVEBLANK
Vale .
LEAVEBLANK
C. Plinius Pompeio Falconi suo s.
LEAVEBLANK
Consulis an existimem te in tribunatu causas agere debere .
LEAVEBLANK
Plurimum refert , quid esse tribunatum putes , inanem umbram et sine honore nomen an potestatem sacrosanctam , et quam in ordinem cogi ut a nullo ita ne a se quidem deceat .
LEAVEBLANK
Ipse cum tribunus essem , erraverim fortasse qui me esse aliquid putavi , sed tamquam essem abstinui causis agendis :
LEAVEBLANK
primum quod deforme arbitrabar , cui assurge cui loco cedere omnes oporteret , hunc omnibus sedentibus stare , et qui iubere posset tacere quemcumque , huic silentium clepsydra indici , et quem interfari nefas esset , hunc etiam convicia audire et si inulta pateretur inertem , si ulcisceretur insolentem videri .
LEAVEBLANK
Erat hic quoque aestus ante oculos , si forte me appellasset vel ille cui adessem , vel ille quem contra , intercederem et auxilium ferrem an quiescerem sileremque , et quasi eiurato magistratu privatum ipse me facerem .
LEAVEBLANK
His rationibus motus malui me tribunum omnibus exhibere quam paucis advocatum .
LEAVEBLANK
Sed tu - iterum dicam - plurimum interest quid esse tribunatum putes , quam personam tibi imponas ;
LEAVEBLANK
quae sapienti viro ita aptanda est ut perferatur .
LEAVEBLANK
Vale .
LEAVEBLANK
C. Plinius Baebio Hispano suo s.
LEAVEBLANK
Tranquillus contubernalis meus vult emere agellum , quem venditare amicus tuus dicitur .
LEAVEBLANK
Rogo cures , quanti aequum est emat ;
LEAVEBLANK
ita enim delectabit emisse .
LEAVEBLANK
Nam mala emptio semper ingrata , eo maxime quod exprobrare stultitiam domino videtur .
LEAVEBLANK
In hoc autem agello , si modo arriserit pretium , Tranquilli mei stomachum multa sollicitant , vicinitas urbis , opportunitas viae , mediocritas villae , modus ruris , qui avocet magis quam distringat .
LEAVEBLANK
Scholasticis porro dominis , ut hic est , sufficit abunde tantum soli , ut relevare caput , reficere oculos , reptare per limitem unamque semitam terere omnesque viteculas suas nosse et numerare arbusculas possint .
LEAVEBLANK
Haec tibi exposui , quo magis scires , quantum esset ille mihi ego tibi debiturus , si praediolum istud , quod commendatur his dotibus , tam salubriter emerit ut paenitentiae locum non relinquat .
LEAVEBLANK
Vale .
LEAVEBLANK
C. Plinius Voconio Romano suo s.
LEAVEBLANK
Post aliquot annos insigne atque etiam memorabile populi Romani oculis spectaculum exhibuit publicum funus Vergini Rufi , maximi et clarissimi civis , perinde felicis .
LEAVEBLANK
Triginta annis gloriae suae supervixit ;
LEAVEBLANK
legit scripta de se carmina , legit historias et posteritati suae interfuit .
LEAVEBLANK
Perfunctus est tertio consulatu , ut summum fastigium privati hominis impleret , cum principis noluisset .
LEAVEBLANK
Caesares quibus suspectus atque etiam invisus virtutibus fuerat evasit , reliquit incolumem optimum atque amicissimum , tamquam ad hunc ipsum honorem publici funeris reservatus .
LEAVEBLANK
Annum tertium et octogensimum excessit in altissima tranquillitate , pari veneratione .
LEAVEBLANK
Usus est firma valetudine , nisi quod solebant ei manus tremere , citra dolorem tamen .
LEAVEBLANK
Aditus tantum mortis durior longiorque , sed hic ipse laudabilis .
LEAVEBLANK
Nam cum vocem praepararet acturus in consulatu principi gratias , liber quem forte acceperat grandiorem , et seni et stanti ipso pondere elapsus est .
LEAVEBLANK
Hunc dum sequitur colligitque , per leve et lubricum pavimentum fallente vestigio cecidit coxamque fregit , quae parum apte collocata reluctante aetate male coiit .
LEAVEBLANK
Huius viri exsequiae magnum ornamentum principi magnum saeculo magnum etiam foro et rostris attulerunt .
LEAVEBLANK
Laudatus est a consule Cornelio Tacito ;
LEAVEBLANK
nam hic supremus felicitati eius cumulus accessit , laudator eloquentissimus .
LEAVEBLANK
Et ille quidem plenus annis abit , plenus honoribus , illis etiam quos recusavit :
LEAVEBLANK
nobis tamen quaerendus ac desiderandus est ut exemplar aevi prioris , mihi vero praecipue , qui illum non solum publice quantum admirabar tantum diligebam ;
LEAVEBLANK
primum quod utrique eadem regio , municipia finitima , agri etiam possessionesque coniunctae , praeterea quod ille mihi tutor relictus affectum parentis exhibuit .
LEAVEBLANK
Sic candidatum me suffragio ornavit ;
LEAVEBLANK
sic ad omnes honores meos ex secessibus accucurrit , cum iam pridem eiusmodi officiis renuntiasset ;
LEAVEBLANK
sic illo die quo sacerdotes solent nominare quos dignissimos sacerdotio iudicant , me semper nominabat .
LEAVEBLANK
Quin etiam in hac novissima valetudine , veritus ne forte inter quinqueviros crearetur , qui minuendis publicis sumptibus iudicio senatus constituebantur , cum illi tot amici senes consularesque superessent , me huius aetatis per quem excusaretur elegit , his quidem verbis : "
LEAVEBLANK
Etiam si filium haberem , tibi mandarem . "
LEAVEBLANK
Quibus ex causis necesse est tamquam immaturam mortem eius in sinu tuo defleam , si tamen fas est aut flere aut omnino mortem vocare , qua tanti viri mortalitas magis finita quam vita est .
LEAVEBLANK
Vivit enim vivetque semper , atque etiam latius in memoria hominum et sermone versabitur , postquam ab oculis recessit .
LEAVEBLANK
Volo tibi multa alia scribere , sed totus animus in hac una contemplatione defixus est .
LEAVEBLANK
Verginium cogito , Verginium video , Verginium iam vanis imaginibus , recentibus tamen , audio alloquor teneo ;
LEAVEBLANK
cui fortasse cives aliquos virtutibus pares et habemus et habebimus , gloria neminem .
LEAVEBLANK
Vale .
LEAVEBLANK
C. Plinius Paulino suo s.
LEAVEBLANK
Irascor , nec liquet mihi an debeam , sed irascor .
LEAVEBLANK
Scis , quam sit amor iniquus interdum , impotens saepe , Î¼Î¹ÎºÏÎ±Î¯ÏÎ¹Î¿C semper .
LEAVEBLANK
Haec tamen causa magna est , nescio an iusta ;
LEAVEBLANK
sed ego , tamquam non minus iusta quam magna sit , graviter irascor , quod a te tam diu litterae nullae .
LEAVEBLANK
Exorare me potes uno modo , si nunc saltem plurimas et longissimas miseris .
LEAVEBLANK
Haec mihi sola excusatio vera , ceterae falsae videbuntur .
LEAVEBLANK
Non sum auditurus " non eram Romae " vel " occupatior eram " ;
LEAVEBLANK
illud enim nec di sinant , ut " infirmior " .
LEAVEBLANK
Ipse ad villam partim studiis partim desidia fruor , quorum utrumque ex otio nascitur .
LEAVEBLANK
Vale .
LEAVEBLANK
C. Plinius Nepoti suo s.
LEAVEBLANK
Magna Isaeum fama praecesserat , maior inventus est .
LEAVEBLANK
Summa est facultas copia ubertas ;
LEAVEBLANK
dicit semper ex tempore , sed tamquam diu scripserit .
LEAVEBLANK
Sermo Graecus , immo Atticus ;
LEAVEBLANK
praefationes tersae graciles dulces , graves interdum et erectae .
LEAVEBLANK
Poscit controversias plures ;
LEAVEBLANK
electionem auditoribus permittit , saepe etiam partes ;
LEAVEBLANK
surgit amicitur incipit ;
LEAVEBLANK
statim omnia ac paene pariter ad manum , sensus reconditi occursant , verba - sed qualia . -
LEAVEBLANK
quaesita et exculta .
LEAVEBLANK
Multa lectio in subitis , multa scriptio elucet .
LEAVEBLANK
Prohoemiatur apte , narrat aperte , pugnat acriter , colligit fortiter , ornat excelse .
LEAVEBLANK
Postremo docet delectat afficit ;
LEAVEBLANK
quid maxime , dubites .
LEAVEBLANK
Crebra á¼Î½Î¸ÏÎ¼Î®Î¼Î±ÏÎ± crebri syllogismi , circumscripti et effecti , quod stilo quoque assequi magnum est .
LEAVEBLANK
Incredibilis memoria :
LEAVEBLANK
repetit altius quae dixit ex tempore , ne verbo quidem labitur .
LEAVEBLANK
Ad tantam á¼Î¾Î¹Î½ studio et exercitatione pervenit ;
LEAVEBLANK
nam diebus et noctibus nihil aliud agit nihil audit nihil loquitur .
LEAVEBLANK
Annum sexagensimum excessit et adhuc scholasticus tantum est :
LEAVEBLANK
quo genere hominum nihil aut sincerius aut simplicius aut melius .
LEAVEBLANK
Nos enim , qui in foro verisque litibus terimur , multum malitiae quamvis nolimus addiscimus :
LEAVEBLANK
schola et auditorium et ficta causa res inermis innoxia est , nec minus felix , senibus praesertim .
LEAVEBLANK
Nam quid in senectute felicius , quam quod dulcissimum est in iuventa ?
LEAVEBLANK
Quare ego Isaeum non disertissimum tantum , verum etiam beatissimum iudico .
LEAVEBLANK
Quem tu nisi cognoscere concupiscis , saxeus ferreusque es .
LEAVEBLANK
Proinde si non ob alia nosque ipsos , at certe ut hunc audias veni .
LEAVEBLANK
Numquamne legisti , Gaditanum quendam Titi Livi nomine gloriaque commotum ad visendum eum ab ultimo terrarum orbe venisse , statimque ut viderat abisse ?
LEAVEBLANK
á¼ÏÎ¹Î»ÏÎºÎ±Î»Î¿Î½ illitteratum iners ac paene etiam turpe est , non putare tanti cognitionem qua nulla est iucundior , nulla pulchrior , nulla denique humanior .
LEAVEBLANK
Dices : "
LEAVEBLANK
Habeo hic quos legam non minus disertos . "
LEAVEBLANK
Etiam ;
LEAVEBLANK
sed legendi semper occasio est , audiendi non semper .
LEAVEBLANK
Praeterea multo magis , ut vulgo dicitur , viva vox afficit .
LEAVEBLANK
Nam licet acriora sint quae legas , altius tamen in animo sedent , quae pronuntiatio vultus habitus gestus etiam dicentis affigit ;
LEAVEBLANK
nisi vero falsum putamus illud Aeschinis , qui cum legisset Rhodiis orationem Demosthenis admirantibus cunctis , adiecisse fertur :
LEAVEBLANK
ÏÎ¯ Î´Î­ , Îµá¼° Î±á½ÏÎ¿á¿¦ ÏÎ¿á¿¦ Î¸Î·ÏÎ¯Î¿X á¼ ÎºÎ¿ÏÏÎ±ÏÎµ et erat Aeschines si Demostheni credimus Î»Î±Î¼ÏÏÎ¿ÏÎ»Î½ÏÏÎ±ÏÎ¿C .
LEAVEBLANK
Fatebatur tamen longe melius eadem illa pronuntiasse ipsum qui pepererat .
LEAVEBLANK
Quae omnia huc tendunt , ut audias Isaeum , vel ideo tantum ut audieris .
LEAVEBLANK
Vale .
LEAVEBLANK
C. Plinius Calvinae suae s.
LEAVEBLANK
Si pluribus pater tuus vel uni cuilibet alii quam mihi debuisset , fuisset fortasse dubitandum , an adires hereditatem etiam viro gravem .
LEAVEBLANK
Cum vero ego ductus affinitatis officio , dimissis omnibus qui non dico molestiores sed diligentiores erant , creditor solus exstiterim , cumque vivente eo nubenti tibi in dotem centum milia contulerim , praeter eam summam quam pater tuus quasi de meo dixit - erat enim solvenda de meo - , magnum habes facilitatis meae pignus , cuius fiducia debes famam defuncti pudoremque suscipere .
LEAVEBLANK
Ad quod te ne verbis magis quam rebus horter , quidquid mihi pater tuus debuit , acceptum tibi fieri iubebo .
LEAVEBLANK
Nec est quod verearis ne sit mihi onerosa ista donatio .
LEAVEBLANK
Sunt quidem omnino nobis modicae facultates , dignitas sumptuosa , reditus propter condicionem agellorum nescio minor an incertior ;
LEAVEBLANK
sed quod cessat ex reditu , frugalitate suppletur , ex qua velut fonte liberalitas nostra decurrit .
LEAVEBLANK
Quae tamen ita temperanda est , ne nimia profusione inarescat ;
LEAVEBLANK
sed temperanda in aliis , in te vero facile ei ratio constabit , etiamsi modum excesserit .
LEAVEBLANK
Vale .
LEAVEBLANK
C. Plinius Luperco suo s.
LEAVEBLANK
Actionem et a te frequenter efflagitatam , et a me saepe promissam , exhibui tibi , nondum tamen totam ;
LEAVEBLANK
adhuc enim pars eius perpolitur .
LEAVEBLANK
Interim quae absolutiora mihi videbantur , non fuit alienum iudicio tuo tradi .
LEAVEBLANK
His tu rogo intentionem scribentis accommodes .
LEAVEBLANK
Nihil enim adhuc inter manus habui , cui maiorem sollicitudinem praestare deberem .
LEAVEBLANK
Nam in ceteris actionibus existimationi hominum diligentia tantum et fides nostra , in hac etiam pietas subicietur .
LEAVEBLANK
Inde et liber crevit , dum ornare patriam et amplificare gaudemus , pariterque et defensioni eius servimus et gloriae .
LEAVEBLANK
Tu tamen haec ipsa quantum ratio exegerit reseca .
LEAVEBLANK
Quotiens enim ad fastidium legentium deliciasque respicio , intellego nobis commendationem et ex ipsa mediocritate libri petendam .
LEAVEBLANK
Idem tamen qui a te hanc austeritatem exigo , cogor id quod diversum est postulare , ut in plerisque frontem remittas .
LEAVEBLANK
Sunt enim quaedam adulescentium auribus danda , praesertim si materia non refragetur ;
LEAVEBLANK
nam descriptiones locorum , quae in hoc libro frequentiores erunt , non historice tantum sed prope poetice prosequi fas est .
LEAVEBLANK
Quod tamen si quis exstiterit , qui putet nos laetius fecisse quam orationis severitas exigat , huius - ut ita dixerim - tristitiam reliquae partes actionis exorare debebunt .
LEAVEBLANK
Adnisi certe sumus , ut quamlibet diversa genera lectorum per plures dicendi species teneremus , ac sicut veremur , ne quibusdam pars aliqua secundum suam cuiusque naturam non probetur , ita videmur posse confidere , ut universitatem omnibus varietas ipsa commendet .
LEAVEBLANK
Nam et in ratione conviviorum , quamvis a plerisque cibis singuli temperemus , totam tamen cenam laudare omnes solemus , nec ea quae stomachus noster recusat , adimunt gratiam illis quibus capitur .
LEAVEBLANK
Atque haec ego sic accipi volo , non tamquam assecutum esse me credam , sed tamquam assequi laboraverim , fortasse non frustra , si modo tu curam tuam admoveris interim istis , mox iis quae sequuntur .
LEAVEBLANK
Dices te non posse satis diligenter id facere , nisi prius totam actionem cognoveris :
LEAVEBLANK
fateor .
LEAVEBLANK
In praesentia tamen et ista tibi familiariora fient , et quaedam ex his talia erunt ut per partes emendari possint .
LEAVEBLANK
Etenim , si avulsum statuae caput aut membrum aliquod inspiceres , non tu quidem ex illo posses congruentiam aequalitatemque deprendere , posses tamen iudicare , an id ipsum satis elegans esset ;
LEAVEBLANK
nec alia ex causa principiorum libri circumferuntur , quam quia existimatur pars aliqua etiam sine ceteris esse perfecta .
LEAVEBLANK
Longius me provexit dulcedo quaedam tecum loquendi ;
LEAVEBLANK
sed iam finem faciam ne modum , quem etiam orationi adhibendum puto , in epistula excedam .
LEAVEBLANK
Vale .
LEAVEBLANK
C. Plinius Avito suo s.
LEAVEBLANK
Longum est altius repetere nec refert , quemadmodum acciderit , ut homo minime familiaris cenarem apud quendam , ut sibi videbatur , lautum et diligentem , ut mihi , sordidum simul et sumptuosum .
LEAVEBLANK
Nam sibi et paucis opima quaedam , ceteris vilia et minuta ponebat .
LEAVEBLANK
Vinum etiam parvolis lagunculis in tria genera discripserat , non ut potestas eligendi , sed ne ius esset recusandi , aliud sibi et nobis , aliud minoribus amicis - nam gradatim amicos habet - , aliud suis nostrisque libertis .
LEAVEBLANK
Animadvertit qui mihi proximus recumbebat , et an probarem interrogavit .
LEAVEBLANK
Negavi . "
LEAVEBLANK
Tu ergo " inquit " quam consuetudinem sequeris ? "
LEAVEBLANK
"
LEAVEBLANK
Eadem omnibus pono ;
LEAVEBLANK
ad cenam enim , non ad notam invito cunctisque rebus exaequo , quos mensa et toro aequavi . "
LEAVEBLANK
" Etiamne libertos ? "
LEAVEBLANK
"
LEAVEBLANK
Etiam ;
LEAVEBLANK
convictores enim tunc , non libertos puto . "
LEAVEBLANK
Et ille : "
LEAVEBLANK
Magno tibi constat . "
LEAVEBLANK
"
LEAVEBLANK
Minime . "
LEAVEBLANK
"
LEAVEBLANK
Qui fieri potest ? "
LEAVEBLANK
"
LEAVEBLANK
Quia scilicet liberti mei non idem quod ego bibunt , sed idem ego quod liberti . "
LEAVEBLANK
Et hercule si gulae temperes , non est onerosum quo utaris ipse communicare cum pluribus .
LEAVEBLANK
Illa ergo reprimenda , illa quasi in ordinem redigenda est , si sumptibus parcas , quibus aliquanto rectius tua continentia quam aliena contumelia consulas .
LEAVEBLANK
Quorsus haec ?
LEAVEBLANK
ne tibi , optimae indolis iuveni , quorundam in mensa luxuria specie frugalitatis imponat .
LEAVEBLANK
Convenit autem amori in te meo , quotiens tale aliquid inciderit , sub exemplo praemonere , quid debeas fugere .
LEAVEBLANK
Igitur memento nihil magis esse vitandum quam istam luxuriae et sordium novam societatem ;
LEAVEBLANK
quae cum sint turpissima discreta ac separata , turpius iunguntur .
LEAVEBLANK
Vale .
LEAVEBLANK
C. Plinius Macrino suo s.
LEAVEBLANK
Here a senatu Vesticio Spurinnae principe auctore triumphalis statua decreta est , non ita ut multis , qui numquam in acie steterunt , numquam castra viderunt , numquam denique tubarum sonum nisi in spectaculis audierunt , verum ut illis , qui decus istud sudore et sanguine et factis assequebantur .
LEAVEBLANK
Nam Spurinna Bructerum regem vi et armis induxit in regnum , ostentatoque bello ferocissimam gentem , quod est pulcherrimum victoriae genus , terrore perdomuit .
LEAVEBLANK
Et hoc quidem virtutis praemium , illud solacium doloris accepit , quod filio eius Cottio , quem amisit absens , habitus est honor statuae .
LEAVEBLANK
Rarum id in iuvene ;
LEAVEBLANK
sed pater hoc quoque merebatur , cuius gravissimo vulneri magno aliquo fomento medendum fuit .
LEAVEBLANK
Praeterea Cottius ipse tam clarum specimen indolis dederat , ut vita eius brevis et angusta debuerit hac velut immortalitate proferri .
LEAVEBLANK
Nam tanta ei sanctitas gravitas auctoritas etiam , ut posset senes illos provocare virtute , quibus nunc honore adaequatus est .
LEAVEBLANK
Quo quidem honore , quantum ego interpretor , non modo defuncti memoriae , dolori patris , verum etiam exemplo prospectum est .
LEAVEBLANK
Acuent ad bonas artes iuventutem adulescentibus quoque , digni sint modo , tanta praemia constituta ;
LEAVEBLANK
acuent principes viros ad liberos suscipiendos et gaudia ex superstitibus et ex amissis tam gloriosa solacia .
LEAVEBLANK
His ex causis statua Cotti publice laetor , nec privatim minus .
LEAVEBLANK
Amavi consummatissimum iuvenem , tam ardenter quam nunc impatienter requiro .
LEAVEBLANK
Erit ergo pergratum mihi hanc effigiem eius subinde intueri subinde respicere , sub hac consistere praeter hanc commeare .
LEAVEBLANK
Etenim si defunctorum imagines domi positae dolorem nostrum levant , quanto magis hae quibus in celeberrimo loco non modo species et vultus illorum , sed honor etiam et gloria refertur .
LEAVEBLANK
Vale .
LEAVEBLANK
C. Plinius Caninio suo s.
LEAVEBLANK
Studes an piscaris an venaris an simul omnia ?
LEAVEBLANK
Possunt enim omnia simul fieri ad Larium nostrum .
LEAVEBLANK
Nam lacus piscem , feras silvae quibus lacus cingitur , studia altissimus iste secessus affatim suggerunt .
LEAVEBLANK
Sed sive omnia simul sive aliquid facis , non possum dicere " invideo " ;
LEAVEBLANK
angor tamen non et mihi licere , qui sic concupisco ut aegri vinum balinea fontes .
LEAVEBLANK
Numquamne hos artissimos laqueos , si solvere negatur , abrumpam ?
LEAVEBLANK
Numquam , puto .
LEAVEBLANK
Nam veteribus negotiis nova accrescunt , nec tamen priora peraguntur :
LEAVEBLANK
tot nexibus , tot quasi catenis maius in dies occupationum agmen extenditur .
LEAVEBLANK
Vale .
LEAVEBLANK
C. Plinius Apollinari suo s.
LEAVEBLANK
Anxium me et inquietum habet petitio Sexti Eruci mei .
LEAVEBLANK
Afficior cura et , quam pro me sollicitudinem non adii , quasi pro me altero patior ;
LEAVEBLANK
et alioqui meus pudor , mea existimatio , mea dignitas in discrimen adducitur .
LEAVEBLANK
Ego Sexto latum clavum a Caesare nostro , ego quaesturam impetravi ;
LEAVEBLANK
meo suffragio pervenit ad ius tribunatus petendi , quem nisi obtinet in senatu , vereor ne decepisse Caesarem videar .
LEAVEBLANK
Proinde adnitendum est mihi , ut talem eum iudicent omnes , qualem esse princeps mihi credidit .
LEAVEBLANK
Quae causa si studium meum non incitaret , adiutum tamen cuperem iuvenem probissimum gravissimum eruditissimum , omni denique laude dignissimum , et quidem cum tota domo .
LEAVEBLANK
Nam pater ei Erucius Clarus , vir sanctus antiquus disertus atque in agendis causis exercitatus , quas summa fide pari constantia nec verecundia minore defendit .
LEAVEBLANK
Habet avunculum C. Septicium , quo nihil verius nihil simplicius nihil candidius nihil fidelius novi .
LEAVEBLANK
Omnes me certatim et tamen aequaliter amant , omnibus nunc ego in uno referre gratiam possum .
LEAVEBLANK
Itaque prenso amicos , supplico , ambio , domos stationesque circumeo , quantumque vel auctoritate vel gratia valeam , precibus experior , teque obsecro ut aliquam oneris mei partem suscipere tanti putes .
LEAVEBLANK
Reddam vicem si reposces , reddam et si non reposces .
LEAVEBLANK
Diligeris coleris frequentaris :
LEAVEBLANK
ostende modo velle te , nec deerunt qui quod tu velis cupiant .
LEAVEBLANK
Vale .
LEAVEBLANK
C. Plinius Octavio suo s.
LEAVEBLANK
Hominem te patientem vel potius durum ac paene crudelem , qui tam insignes libros tam diu teneas .
LEAVEBLANK
Quousque et tibi et nobis invidebis , tibi maxima laude , nobis voluptate ?
LEAVEBLANK
Sine per ora hominum ferantur isdemque quibus lingua Romana spatiis pervagentur .
LEAVEBLANK
Magna et iam longa exspectatio est , quam frustrari adhuc et differre non debes .
LEAVEBLANK
Enotuerunt quidam tui versus , et invito te claustra sua refregerunt .
LEAVEBLANK
Hos nisi retrahis in corpus , quandoque ut errones aliquem cuius dicantur invenient .
LEAVEBLANK
Habe ante oculos mortalitatem , a qua asserere te hoc uno monimento potes ;
LEAVEBLANK
nam cetera fragilia et caduca non minus quam ipsi homines occidunt desinuntque .
LEAVEBLANK
Dices , ut soles : "
LEAVEBLANK
Amici mei viderint . "
LEAVEBLANK
Opto equidem amicos tibi tam fideles tam eruditos tam laboriosos , ut tantum curae intentionisque suscipere et possint et velint , sed dispice ne sit parum providum , sperare ex aliis quod tibi ipse non praestes .
LEAVEBLANK
Et de editione quidem interim ut voles :
LEAVEBLANK
recita saltem quo magis libeat emittere , utque tandem percipias gaudium , quod ego olim pro te non temere praesumo .
LEAVEBLANK
Imaginor enim qui concursus quae admiratio te , qui clamor quod etiam silentium maneat ;
LEAVEBLANK
quo ego , cum dico vel recito , non minus quam clamore delector , sit modo silentium acre et intentum , et cupidum ulteriora audiendi .
LEAVEBLANK
Hoc fructu tanto tam parato desine studia tua infinita ista cunctatione fraudare ;
LEAVEBLANK
quae cum modum excedit , verendum est ne inertiae et desidiae vel etiam timiditatis nomen accipiat .
LEAVEBLANK
Vale .
LEAVEBLANK
C. Plinius Arriano suo s.
LEAVEBLANK
Solet esse gaudio tibi , si quid acti est in senatu dignum ordine illo .
LEAVEBLANK
Quamvis enim quietis amore secesseris , insidet tamen animo tuo maiestatis publicae cura .
LEAVEBLANK
Accipe ergo quod per hos dies actum est , personae claritate famosum , severitate exempli salubre , rei magnitudine aeternum .
LEAVEBLANK
Marius Priscus accusantibus Afris quibus pro consule praefuit , omissa defensione iudices petiit .
LEAVEBLANK
Ego et Cornelius Tacitus , adesse provincialibus iussi , existimavimus fidei nostrae convenire notum senatui facere excessisse Priscum immanitate et saevitia crimina quibus dari iudices possent , cum ob innocentes condemnandos , interficiendos etiam , pecunias accepisset .
LEAVEBLANK
Respondit Fronto Catius deprecatusque est , ne quid ultra repetundarum legem quaereretur , omniaque actionis suae vela vir movendarum lacrimarum peritissimus quodam velut vento miserationis implevit .
LEAVEBLANK
Magna contentio , magni utrimque clamores aliis cognitionem senatus lege conclusam , aliis liberam solutamque dicentibus , quantumque admisisset reus , tantum vindicandum .
LEAVEBLANK
Novissime consul designatus Iulius Ferox , vir rectus et sanctus , Mario quidem iudices interim censuit dandos , evocandos autem quibus diceretur innocentium poenas vendidisse .
LEAVEBLANK
Quae sententia non praevaluit modo , sed omnino post tantas dissensiones fuit sola frequens , adnotatumque experimentis , quod favor et misericordia acres et vehementes primos impetus habent , paulatim consilio et ratione quasi restincta considunt .
LEAVEBLANK
Unde evenit ut , quod multi clamore permixto tuentur , nemo tacentibus ceteris dicere velit ;
LEAVEBLANK
patescit enim , cum separaris a turba , contemplatio rerum quae turba teguntur .
LEAVEBLANK
Venerunt qui adesse erant iussi , Vitellius Honoratus et Flavius Marcianus ;
LEAVEBLANK
ex quibus Honoratus trecentis milibus exsilium equitis Romani septemque amicorum eius ultimam poenam , Marcianus unius equitis Romani septingentis milibus plura supplicia arguebatur emisse ;
LEAVEBLANK
erat enim fustibus caesus , damnatus in metallum , strangulatus in carcere .
LEAVEBLANK
Sed Honoratum cognitioni senatus mors opportuna subtraxit , Marcianus inductus est absente Prisco .
LEAVEBLANK
Itaque Tuccius Cerialis consularis iure senatorio postulavit , ut Priscus certior fieret , sive quia miserabiliorem sive quia invidiosiorem fore arbitrabatur , si praesens fuisset , sive - quod maxime credo - quia aequissimum erat commune crimen ab utroque defendi , et si dilui non potuisset in utroque puniri .
LEAVEBLANK
Dilata res est in proximum senatum , cuius ipse conspectus augustissimus fuit .
LEAVEBLANK
Princeps praesidebat - erat enim consul - , ad hoc Ianuarius mensis cum cetera tum praecipue senatorum frequentia celeberrimus ;
LEAVEBLANK
praeterea causae amplitudo auctaque dilatione exspectatio et fama , insitumque mortalibus studium magna et inusitata noscendi , omnes undique exciverat .
LEAVEBLANK
Imaginare quae sollicitudo nobis , qui metus , quibus super tanta re in illo coetu praesente Caesare dicendum erat .
LEAVEBLANK
Equidem in senatu non semel egi , quin immo nusquam audiri benignius soleo :
LEAVEBLANK
tunc me tamen ut nova omnia novo metu permovebant .
LEAVEBLANK
Obversabatur praeter illa quae supra dixi causae difficultas :
LEAVEBLANK
stabat modo consularis , modo septemvir epulonum , iam neutrum .
LEAVEBLANK
Erat ergo perquam onerosum accusare damnatum , quem ut premebat atrocitas criminis , ita quasi peractae damnationis miseratio tuebatur .
LEAVEBLANK
Utcumque tamen animum cogitationemque collegi , coepi dicere non minore audientium assensu quam sollicitudine mea .
LEAVEBLANK
Dixi horis paene quinque ;
LEAVEBLANK
nam duodecim clepsydris , quas spatiosissimas acceperam , sunt additae quattuor .
LEAVEBLANK
Adeo illa ipsa , quae dura et adversa dicturo videbantur , secunda dicenti fuerunt .
LEAVEBLANK
Caesar quidem tantum mihi studium , tantam etiam curam - nimium est enim dicere sollicitudinem - praestitit , ut libertum meum post me stantem saepius admoneret voci laterique consulerem , cum me vehementius putaret intendi , quam gracilitas mea perpeti posset .
LEAVEBLANK
Respondit mihi pro Marciano Claudius Marcellinus .
LEAVEBLANK
Missus deinde senatus et revocatus in posterum ;
LEAVEBLANK
neque enim iam incohari poterat actio , nisi ut noctis interventu scinderetur .
LEAVEBLANK
Postero die dixit pro Mario Salvius Liberalis , vir subtilis dispositus acer disertus ;
LEAVEBLANK
in illa vero causa omnes artes suas protulit .
LEAVEBLANK
Respondit Cornelius Tacitus eloquentissime et , quod eximium orationi eius inest , ÏÎµÎ¼Î½á¿¶C .
LEAVEBLANK
Dixit pro Mario rursus Fronto Catius insigniter , utque iam locus ille poscebat , plus in precibus temporis quam in defensione consumpsit .
LEAVEBLANK
Huius actionem vespera inclusit , non tamen sic ut abrumperet .
LEAVEBLANK
Itaque in tertium diem probationes exierunt .
LEAVEBLANK
Iam hoc ipsum pulchrum et antiquum , senatum nocte dirimi , triduo vocari , triduo contineri .
LEAVEBLANK
Cornutus Tertullus consul designatus , vir egregius et pro veritate firmissimus , censuit septingenta milia quae acceperat Marius aerario inferenda , Mario urbe Italiaque interdicendum , Marciano hoc amplius Africa .
LEAVEBLANK
In fine sententiae adiecit , quod ego et Tacitus iniuncta advocatione diligenter et fortiter functi essemus , arbitrari senatum ita nos fecisse ut dignum mandatis partibus fuerit .
LEAVEBLANK
Assenserunt consules designati , omnes etiam consulares usque ad Pompeium Collegam :
LEAVEBLANK
ille et septingenta milia aerario inferenda et Marcianum in quinquennium relegandum , Marium repetundarum poenae quam iam passus esset censuit relinquendum .
LEAVEBLANK
Erant in utraque sententia multi , fortasse etiam plures in hac vel solutiore vel molliore .
LEAVEBLANK
Nam quidam ex illis quoque , qui Cornuto videbantur assensi , hunc qui post ipsos censuerat sequebantur .
LEAVEBLANK
Sed cum fieret discessio , qui sellis consulum astiterant , in Cornuti sententiam ire coeperunt .
LEAVEBLANK
Tum illi qui se Collegae adnumerari patiebantur in diversum transierunt ;
LEAVEBLANK
Collega cum paucis relictus .
LEAVEBLANK
Multum postea de impulsoribus sis , praecipue de Regulo questus est , qui se in sententia quam ipse dictaverat deseruisset .
LEAVEBLANK
Est alioqui Regulo tam mobile ingenium , ut plurimum audeat plurimum timeat .
LEAVEBLANK
Hic finis cognitionis amplissimae .
LEAVEBLANK
Superest tamen Î»Î¹ÏÎ¿ÏÏÎ³Î¹Î¿Î½ non leve , Hostilius Firminus legatus Mari Prisci , qui permixtus causae graviter vehementerque vexatus est .
LEAVEBLANK
Nam et rationibus Marciani , et sermone quem ille habuerat in ordine Lepcitanorum , operam suam Prisco ad turpissimum ministerium commodasse , stipulatusque de Marciano quinquaginta milia denariorum probabatur , ipse praeterea accepisse sestertia decem milia foedissimo quidem titulo , nomine unguentarii , qui titulus a vita hominis compti semper et pumicati non abhorrebat .
LEAVEBLANK
Placuit censente Cornuto referri de eo proximo senatu ;
LEAVEBLANK
tunc enim , casu an conscientia , afuerat .
LEAVEBLANK
Habes res urbanas ;
LEAVEBLANK
invicem rusticas scribe .
LEAVEBLANK
Quid arbusculae tuae , quid vineae , quid segetes agunt , quid oves delicatissimae ?
LEAVEBLANK
In summa , nisi aeque longam epistulam reddis , non est quod postea nisi brevissimam exspectes .
LEAVEBLANK
Vale .
LEAVEBLANK
C. Plinius Arriano suo s.
LEAVEBLANK
ÎÎ¹ÏÎ¿ÏÏÎ³Î¹Î¿Î½ illud , quod superesse Mari Prisci causae proxime scripseram , nescio an satis , circumcisum tamen et adrasum est .
LEAVEBLANK
Firminus inductus in senatum respondit crimini noto .
LEAVEBLANK
Secutae sunt diversae sententiae consulum designatorum .
LEAVEBLANK
Cornutus Tertullus censuit ordine movendum , Acutius Nerva in sortitione provinciae rationem eius non habendam .
LEAVEBLANK
Quae sententia tamquam mitior vicit , cum sit alioqui durior tristiorque .
LEAVEBLANK
Quid enim miserius quam exsectum et exemptum honoribus senatoriis , labore et molestia non carcere ?
LEAVEBLANK
quid gravius quam tanta ignominia affectum non in solitudine latere , sed in hac altissima specula conspiciendum se monstrandumque praebere ?
LEAVEBLANK
Praeterea quid publice minus aut congruens aut decorum ?
LEAVEBLANK
notatum a senatu in senatu sedere , ipsisque illis a quibus sit notatus aequari ;
LEAVEBLANK
summotum a proconsulatu quia se in legatione turpiter gesserat , de proconsulibus iudicare , damnatumque sordium vel damnare alios vel absolvere .
LEAVEBLANK
Sed hoc pluribus visum est .
LEAVEBLANK
Numerantur enim sententiae , non ponderantur ;
LEAVEBLANK
nec aliud in publico consilio potest fieri , in quo nihil est tam inaequale quam aequalitas ipsa .
LEAVEBLANK
Nam cum sit impar prudentia , par omnium ius est .
LEAVEBLANK
Implevi promissum priorisque epistulae fidem exsolvi , quam ex spatio temporis iam recepisse te colligo ;
LEAVEBLANK
nam et festinanti et diligenti tabellario dedi , nisi quid impedimenti in via passus est .
LEAVEBLANK
Tuae nunc partes , ut primum illam , deinde hanc remunereris litteris , quales istinc redire uberrimae possunt .
LEAVEBLANK
Vale .
LEAVEBLANK
C. Plinius Prisco suo s.
LEAVEBLANK
Et tu occasiones obligandi me avidissime amplecteris , et ego nemini libentius debeo .
LEAVEBLANK
Duabus ergo de causis a te potissimum petere constitui , quod impetratum maxime cupio .
LEAVEBLANK
Regis exercitum amplissimum :
LEAVEBLANK
hinc tibi beneficiorum larga materia , longum praeterea tempus , quo amicos tuos exornare potuisti .
LEAVEBLANK
Convertere ad nostros nec hos multos .
LEAVEBLANK
Malles tu quidem multos ;
LEAVEBLANK
sed meae verecundiae sufficit unus aut alter , ac potius unus .
LEAVEBLANK
Is erit Voconius Romanus .
LEAVEBLANK
Pater ei in equestri gradu clarus , clarior vitricu , immo pater alius - nam huic quoque nomini pietate successit - , mater e primi .
LEAVEBLANK
Ipse citerioris Hispaniae - scis quod iudicium provinciae illius , quanta sit gravitas - flamen proxime fuit .
LEAVEBLANK
Hunc ego , cum simul studeremus , arte familiariterque dilexi ;
LEAVEBLANK
ille meus in urbe ille in secessu contubernalis , cum hoc seria cum hoc iocos miscui .
LEAVEBLANK
Quid enim illo aut fidelius amico aut sodale iucundius ?
LEAVEBLANK
Mira in sermone , mira etiam in ore ipso vultuque suavitas .
LEAVEBLANK
Ad hoc ingenium excelsum subtile dulce facile eruditum in causis agendis ;
LEAVEBLANK
epistulas quidem scribit , ut Musas ipsas Latine loqui credas .
LEAVEBLANK
Amatur a me plurimum nec tamen vincitur .
LEAVEBLANK
Equidem iuvenis statim iuveni , quantum potui per aetatem , avidissime contuli , et nuper ab optimo principe trium liberorum ius impetravi ;
LEAVEBLANK
quod quamquam parce et cum delectu daret , mihi tamen tamquam eligeret indulsit .
LEAVEBLANK
Haec beneficia mea tueri nullo modo melius quam ut augeam possum , praesertim cum ipse illa tam grate interpretetur , ut dum priora accipit posteriora mereatur .
LEAVEBLANK
Habes qualis quam probatus carusque sit nobis , quem rogo pro ingenio pro fortuna tua exornes .
LEAVEBLANK
In primis ama hominem ;
LEAVEBLANK
nam licet tribuas ei quantum amplissimum potes , nihil tamen amplius potes amicitia tua ;
LEAVEBLANK
cuius esse eum usque ad intimam familiaritatem capacem quo magis scires , breviter tibi studia mores omnem denique vitam eius expressi .
LEAVEBLANK
Extenderem preces nisi et tu rogari diu nolles et ego tota hoc epistula fecissem ;
LEAVEBLANK
rogat enim et quidem efficacissime , qui reddit causas rogandi .
LEAVEBLANK
Vale .
LEAVEBLANK
C. Plinius Maximo suo s.
LEAVEBLANK
Verum opinaris :
LEAVEBLANK
distringor centumviralibus causis , quae me exercent magis quam delectant .
LEAVEBLANK
Sunt enim pleraeque parvae et exiles ;
LEAVEBLANK
raro incidit vel personarum claritate vel negotii magnitudine insignis .
LEAVEBLANK
Ad hoc pauci cum quibus iuvet dicere ;
LEAVEBLANK
ceteri audaces atque etiam magna ex parte adulescentuli obscuri ad declamandum huc transierunt , tam irreverenter et temere , ut mihi Atilius noster expresse dixisse videatur , sic in foro pueros a centumviralibus causis auspicari , ut ab Homero in scholis .
LEAVEBLANK
Nam hic quoque ut illic primum coepit esse quod maximum est .
LEAVEBLANK
At hercule ante memoriam meam - ita maiores natu solent dicere - , ne nobilissimis quidem adulescentibus locus erat nisi aliquo consulari producente :
LEAVEBLANK
tanta veneratione pulcherrimum opus colebatur .
LEAVEBLANK
Nunc refractis pudoris et reverentiae claustris , omnia patent omnibus , nec inducuntur sed irrumpunt .
LEAVEBLANK
Sequuntur auditores actoribus similes , conducti et redempti .
LEAVEBLANK
Manceps convenitur ;
LEAVEBLANK
in media basilica tam palam sportulae quam in triclinio dantur ;
LEAVEBLANK
ex iudicio in iudicium pari mercede transitur .
LEAVEBLANK
Inde iam non inurbane Î£Î¿ÏÎ¿ÎºÎ»Îµá¿C vocantur á¼Ïá½¸ ÏÎ¿á¿¦ ÏÎ¿Ïá¿¶C ÎºÎ±á½¶ ÎºÎ±Î»Îµá¿ÏÎ¸Î±Î¹ , isdem Latinum nomen impositum est Laudiceni ;
LEAVEBLANK
et tamen crescit in dies foeditas utraque lingua notata .
LEAVEBLANK
Here duo nomenclatores mei - habent sane aetatem eorum qui nuper togas sumpserint - ternis denariis ad laudandum trahebantur .
LEAVEBLANK
Tanti constat ut sis disertissimus .
LEAVEBLANK
Hoc pretio quamlibet numerosa subsellia implentur , hoc ingens corona colligitur , hoc infiniti clamores commoventur , cum mesochorus dedit signum .
LEAVEBLANK
Opus est enim signo apud non intellegentes , ne audientes quidem ;
LEAVEBLANK
nam plerique non audiunt , nec ulli magis laudant .
LEAVEBLANK
Si quando transibis per basilicam et voles scire , quo modo quisque dicat , nihil est quod tribunal ascendas , nihil quod praebeas aurem ;
LEAVEBLANK
facilis divinatio :
LEAVEBLANK
scito eum pessime dicere , qui laudabitur maxime .
LEAVEBLANK
Primus hunc audiendi morem induxit Larcius Licinus , hactenus tamen ut auditores corrogaret .
LEAVEBLANK
Ita certe ex Quintiliano praeceptore meo audisse me memini .
LEAVEBLANK
Narrabat ille : "
LEAVEBLANK
Assectabar Domitium Afrum .
LEAVEBLANK
Cum apud centumviros diceret graviter et lente - hoc enim illi actionis genus erat - , audit ex proximo immodicum insolitumque clamorem .
LEAVEBLANK
Admiratus reticuit ;
LEAVEBLANK
ubi silentium factum est , repetit quod abruperat .
LEAVEBLANK
Iterum clamor , iterum reticuit , et post silentium coepit .
LEAVEBLANK
Idem tertio .
LEAVEBLANK
Novissime quis diceret quaesiit .
LEAVEBLANK
Responsum est : "
LEAVEBLANK
Licinus . "
LEAVEBLANK
Tum intermissa causa " Centumviri , " inquit , " hoc artificium periit . "
LEAVEBLANK
"
LEAVEBLANK
Quod alioqui perire incipiebat cum perisse Afro videretur , nunc vero prope funditus exstinctum et eversum est .
LEAVEBLANK
Pudet referre quae quam fracta pronuntiatione dicantur , quibus quam teneris clamoribus excipiantur .
LEAVEBLANK
Plausus tantum ac potius sola cymbala et tympana illis canticis desunt :
LEAVEBLANK
ululatus quidem - neque enim alio vocabulo potest exprimi theatris quoque indecora laudatio - large supersunt .
LEAVEBLANK
Nos tamen adhuc et utilitas amicorum et ratio aetatis moratur ac retinet ;
LEAVEBLANK
veremur enim ne forte non has indignitates reliquisse , sed laborem fugisse videamur .
LEAVEBLANK
Sumus tamen solito rariores , quod initium est gradatim desinendi .
LEAVEBLANK
Vale .
LEAVEBLANK
C. Plinius Valeriano suo s.
LEAVEBLANK
Quo modo te veteres Marsi tui ?
LEAVEBLANK
quo modo emptio nova placent agri , postquam tui facti sunt ?
LEAVEBLANK
Rarum id quidem nihil enim aeque gratum est adeptis quam concupiscentibus .
LEAVEBLANK
Me praedia materna parum commode tractant , delectant tamen ut materna , et alioqui longa patientia occallui .
LEAVEBLANK
Habent hunc finem assiduae querellae , quod queri pudet .
LEAVEBLANK
Vale .
LEAVEBLANK
C. Plinius Annio suo s.
LEAVEBLANK
Tu quidem pro cetera tua diligentia admones me codicillos Aciliani , qui me ex parte instituit heredem , pro non scriptis habendos , quia non sint confirmati testamento ;
LEAVEBLANK
quod ius ne mihi quidem ignotum est , cum sit iis etiam notum , qui nihil aliud sciunt .
LEAVEBLANK
Sed ego propriam quandam legem mihi dixi , ut defunctorum voluntates , etiamsi iure deficerentur , quasi perfectas tuerer .
LEAVEBLANK
Constat autem codicillos istos Aciliani manu scriptos .
LEAVEBLANK
Licet ergo non sint confirmati testamento , a me tamen ut confirmati observabuntur , praesertim cum delatori locus non sit .
LEAVEBLANK
Nam si verendum esset ne quod ego dedissem populus eriperet , cunctantior fortasse et cautior esse deberem ;
LEAVEBLANK
cum vero liceat heredi donare , quod in hereditate subsedit , nihil est quod obstet illi meae legi , cui publicae leges non repugnant .
LEAVEBLANK
Vale .
LEAVEBLANK
C. Plinius Gallo suo s.
LEAVEBLANK
Miraris cur me Laurentinum vel - si ita mavis - , Laurens meum tanto opere delectet ;
LEAVEBLANK
desines mirari , cum cognoveris gratiam villae , opportunitatem loci , litoris spatium .
LEAVEBLANK
Decem septem milibus passuum ab urbe secessit , ut peractis quae agenda fuerint salvo iam et composito die possis ibi manere .
LEAVEBLANK
Aditur non una via ;
LEAVEBLANK
nam et Laurentina et Ostiensis eodem ferunt , sed Laurentina a quarto decimo lapide , Ostiensis ab undecimo relinquenda est .
LEAVEBLANK
Utrimque excipit iter aliqua ex parte harenosum , iunctis paulo gravius et longius , equo breve et molle .
LEAVEBLANK
Varia hinc atque inde facies ;
LEAVEBLANK
nam modo occurrentibus silvis via coartatur , modo latissimis pratis diffunditur et patescit ;
LEAVEBLANK
multi greges ovium , multa ibi equorum boum armenta , quae montibus hieme depulsa herbis et tepore verno nitescunt .
LEAVEBLANK
Villa usibus capax , non sumptuosa tutela .
LEAVEBLANK
Cuius in prima parte atrium frugi , nec tamen sordidum ;
LEAVEBLANK
deinde porticus in D litterae similitudinem circumactae , quibus parvola sed festiva area includitur .
LEAVEBLANK
Egregium hac adversus tempestates receptaculum ;
LEAVEBLANK
nam specularibus ac multo magis imminentibus rectis muniuntur .
LEAVEBLANK
Est contra medias cavaedium hilare , mox triclinium satis pulchrum , quod in litus excurrit ac si quando Africo mare impulsum est , fractis iam et novissimis fluctibus leviter alluitur .
LEAVEBLANK
Undique valvas aut fenestras non minores valvis habet atque ita a lateribus a fronte quasi tria maria prospectat ;
LEAVEBLANK
a tergo cavaedium porticum aream porticum rursus , mox atrium silvas et longinquos respicit montes .
LEAVEBLANK
Huius a laeva retractius paulo cubiculum est amplum , deinde aliud minus quod altera fenestra admittit orientem , occidentem altera retinet ;
LEAVEBLANK
hac et subiacens mare longius quidem sed securius intuetur .
LEAVEBLANK
Huius cubiculi et triclinii illius obiectu includitur angulus , qui purissimum solem continet et accendit .
LEAVEBLANK
Hoc hibernaculum , hoc etiam gymnasium meorum est ;
LEAVEBLANK
ibi omnes silent venti , exceptis qui nubilum inducunt , et serenum ante quam usum loci eripiunt .
LEAVEBLANK
Annectitur angulo cubiculum in hapsida curvatum , quod ambitum solis fenestris omnibus sequitur .
LEAVEBLANK
Parieti eius in bibliothecae speciem armarium insertum est , quod non legendos libros sed lectitandos capit .
LEAVEBLANK
Adhaeret dormitorium membrum transitu interiacente , qui suspensus et tubulatus conceptum vaporem salubri temperamento huc illuc digerit et ministrat .
LEAVEBLANK
Reliqua pars lateris huius servorum libertorumque usibus detinetur , plerisque tam mundis , ut accipere hospites possint .
LEAVEBLANK
Ex alio latere cubiculum est politissimum ;
LEAVEBLANK
deinde vel cubiculum grande vel modica cenatio , quae plurimo sole , plurimo mari lucet ;
LEAVEBLANK
post hanc cubiculum cum procoetone , altitudine aestivum , munimentis hibernum ;
LEAVEBLANK
est enim subductum omnibus ventis .
LEAVEBLANK
Huic cubiculo aliud et procoeton communi pariete iunguntur .
LEAVEBLANK
Inde balinei cella frigidaria spatiosa et effusa , cuius in contrariis parietibus duo baptisteria velut eiecta sinuantur , abunde capacia si mare in proximo cogites .
LEAVEBLANK
Adiacet unctorium , hypocauston , adiacet propnigeon balinei , mox duae cellae magis elegantes quam sumptuosae ;
LEAVEBLANK
cohaeret calida piscina mirifica , ex qua natantes mare aspiciunt ,
LEAVEBLANK
nec procul sphaeristerium quod calidissimo soli inclinato iam die occurrit .
LEAVEBLANK
Hic turris erigitur , sub qua diaetae duae , totidem in ipsa , praeterea Chianti quae latissimum mare longissimum litus villas amoenissimas possidet .
LEAVEBLANK
Est et alia turris ;
LEAVEBLANK
in hac cubiculum , in quo sol nascitur conditurque ;
LEAVEBLANK
lata post apotheca et horreum , sub hoc triclinium , quod turbati maris non nisi fragorem et sonum patitur , eumque iam languidum ac desinentem ;
LEAVEBLANK
hortum et gestationem videt , qua hortus includitur .
LEAVEBLANK
Gestatio buxo aut rore marino , ubi deficit buxus , ambitur ;
LEAVEBLANK
nam buxus , qua parte defenditur tectis , abunde viret ;
LEAVEBLANK
aperto caelo apertoque vento et quamquam longinqua aspergine maris inarescit .
LEAVEBLANK
Adiacet gestationi interiore circumitu vinea tenera et umbrosa , nudisque etiam pedibus mollis et cedens .
LEAVEBLANK
Hortum morus et ficus frequens vestit , quarum arborum illa vel maxime ferax terra est , malignior ceteris .
LEAVEBLANK
Hac non deteriore quam maris facie Chianti remota a mari fruitur , cingitur diaetis duabus a tergo , quarum fenestris subiacet vestibulum villae et hortus alius pinguis et rusticus .
LEAVEBLANK
Hinc cryptoporticus prope publici operis extenditur .
LEAVEBLANK
Utrimque fenestrae , a mari plures , ab horto singulae sed alternis pauciores .
LEAVEBLANK
Hae cum serenus dies et immotus , omnes , cum hinc vel inde ventis inquietus , qua venti quiescunt sine iniuria patent .
LEAVEBLANK
Ante cryptoporticum xystus violis odoratus .
LEAVEBLANK
Teporem solis infusi repercussu cryptoporticus auget , quae ut tenet solem sic aquilonem inhibet summovetque , quantumque caloris ante tantum retro frigoris ;
LEAVEBLANK
similiter africum sistit , atque ita diversissimos ventos alium alio latere frangit et finit .
LEAVEBLANK
Haec iucunditas eius hieme , maior aestate .
LEAVEBLANK
Nam ante meridiem xystum , post meridiem gestationis hortique proximam partem umbra sua temperat , quae , ut dies crevit decrevitve , modo brevior modo longior hac vel illa cadit .
LEAVEBLANK
Ipsa vero cryptoporticus tum maxime caret sole , cum ardentissimus culmini eius insistit .
LEAVEBLANK
Ad hoc patentibus fenestris favonios accipit transmittitque nec umquam aere pigro et manente ingravescit .
LEAVEBLANK
In capite xysti , deinceps cryptoporticus horti , diaeta est amores mei , re vera amores :
LEAVEBLANK
ipse posui .
LEAVEBLANK
In hac heliocaminus quidem alia xystum , alia mare , utraque solem , cubiculum autem valvis cryptoporticum , fenestra prospicit mare .
LEAVEBLANK
Contra parietem medium zotheca perquam eleganter recedit , quae specularibus et velis obductis reductisve modo adicitur cubiculo modo aufertur .
LEAVEBLANK
Lectum et duas cathedras capit ;
LEAVEBLANK
a pedibus mare , a tergo villae , a capite silvae :
LEAVEBLANK
tot facies locorum totidem fenestris et distinguit et miscet .
LEAVEBLANK
Iunctum est cubiculum noctis et somni .
LEAVEBLANK
Non illud voces servolorum , non maris murmur , non tempestatum motus non fulgurum lumen , ac ne diem quidem sentit , nisi fenestris apertis .
LEAVEBLANK
Tam alti abdicitque secreti illa ratio , quod interiacens andron parietem cubiculi hortique distinguit atque ita omnem sonum media inanitate consumit .
LEAVEBLANK
Applicitum est cubiculo hypocauston perexiguum , quod angusta fenestra suppositum calorem , ut ratio exigit , aut effundit aut retinet .
LEAVEBLANK
Procoeton inde et cubiculum porrigitur in solem , quem orientem statim exceptum ultra meridiem oblicum quidem sed tamen servat .
LEAVEBLANK
In hanc ego diaetam cum me recepi , abesse mihi etiam a villa mea videor , magnamque eius voluptatem praecipue Saturnalibus capio , cum reliqua pars tecti licentia dierum festisque clamoribus personat ;
LEAVEBLANK
nam nec ipse meorum lusibus nec illi studiis meis obstrepunt .
LEAVEBLANK
Haec utilitas haec amoenitas deficitur aqua salienti , sed puteos ac potius fontes habet ;
LEAVEBLANK
sunt enim in summo .
LEAVEBLANK
Et omnino litoris illius mira natura :
LEAVEBLANK
quacumque loco moveris humum , obvius et paratus umor occurrit , isque sincerus ac ne leviter quidem tanta maris vicinitate corruptus .
LEAVEBLANK
Suggerunt affatim ligna proximae silvae ;
LEAVEBLANK
ceteras copias Ostiensis colonia ministrat .
LEAVEBLANK
Frugi quidem homini sufficit etiam vicus , quem una villa discernit .
LEAVEBLANK
In hoc balinea meritoria tria , magna commoditas , si forte balineum domi vel subitus adventus vel brevior mora calfacere dissuadeat .
LEAVEBLANK
Litus ornant varietate gratissima nunc continua nunc intermissa tecta villarum , quae praestant multarum urbium faciem , sive mari sive ipso litore utare ;
LEAVEBLANK
quod non numquam longa tranquillitas mollit , saepius frequens et contrarius fluctus indurat .
LEAVEBLANK
Mare non sane pretiosis piscibus abundat , soleas tamen et squillas optimas egerit .
LEAVEBLANK
Villa vero nostra etiam mediterraneas copias praestat , lac in primis ;
LEAVEBLANK
nam illuc e pascuis pecora conveniunt , si quando aquam umbramve sectantur .
LEAVEBLANK
Iustisne de causis iam tibi videor incolere inhabitare diligere secessum ?
LEAVEBLANK
quem tu nimis urbanus es nisi concupiscis .
LEAVEBLANK
Atque utinam concupiscas .
LEAVEBLANK
ut tot tantisque dotibus villulae nostrae maxima commendatio ex tuo contubernio accedat .
LEAVEBLANK
Vale .
LEAVEBLANK
C. Plinius Maurico suo s.
LEAVEBLANK
Quid a te mihi iucundius potuit iniungi , quam ut praeceptorem fratris tui liberis quaererem ?
LEAVEBLANK
Nam beneficio tuo in scholam redeo , et illam dulcissimam aetatem quasi resumo :
LEAVEBLANK
sedeo inter iuvenes ut solebam , atque etiam experior quantum apud illos auctoritatis ex studiis habeam .
LEAVEBLANK
Nam proxime frequenti auditorio inter se coram multis ordinis nostri clare iocabantur ;
LEAVEBLANK
intravi , conticuerunt ;
LEAVEBLANK
quod non referrem , nisi ad illorum magis laudem quam ad meam pertineret , ac nisi sperare te vellem posse fratris tui filios probe discere .
LEAVEBLANK
Quod superest , cum omnes qui profitentur audiero , quid de quoque sentiam scribam , efficiamque quantum tamen epistula consequi potero , ut ipse omnes audisse videaris .
LEAVEBLANK
Debeo enim tibi , debeo memoriae fratris tui hanc fidem hoc studium , praesertim super tanta re .
LEAVEBLANK
Nam quid magis interest vestra , quam ut liberi - dicerem tui , nisi nunc illos magis amares - digni illo patre , te patruo reperiantur ?
LEAVEBLANK
quam curam mihi etiam si non mandasses vindicassem .
LEAVEBLANK
Nec ignoro suscipiendas offensas in eligendo praeceptore , sed oportet me non modo offensas , verum etiam simultates pro fratris tui filiis tam aequo animo subire quam parentes pro suis .
LEAVEBLANK
Vale .
LEAVEBLANK
C. Plinius Ceriali suo s.
LEAVEBLANK
Hortaris ut orationem amicis pluribus recitem .
LEAVEBLANK
Faciam quia hortaris , quamvis vehementer addubitem .
LEAVEBLANK
Neque enim me praeterit actiones , quae recitantur , impetum omnem caloremque ac prope nomen suum perdere , ut quas soleant commendare simul et accendere iudicum consessus , celebritas advocatorum , exspectatio eventus , fama non unius actoris , diductumque in partes audientium studium , ad hoc dicentis gestus incessus , discursus etiam omnibusque motibus animi consentaneus vigor corporis .
LEAVEBLANK
Unde accidit ut ii qui sedentes agunt , quamvis illis maxima ex parte supersint eadem illa quae stantibus , tamen hoc quod sedent quasi debilitentur et deprimantur .
LEAVEBLANK
Recitantium vero praecipua pronuntiationis adiumenta , oculi manus , praepediuntur .
LEAVEBLANK
Quo minus mirum est , si auditorum intentio relanguescit , nullis extrinsecus aut blandimentis capta aut aculeis excitata .
LEAVEBLANK
Accedit his quod oratio de qua loquor pugnax et quasi contentiosa est .
LEAVEBLANK
Porro ita natura comparatum est , ut ea quae scripsimus cum labore , cum labore etiam audiri putemus .
LEAVEBLANK
Et sane quotus quisque tam rectus auditor , quem non potius dulcia haec et sonantia quam austera et pressa delectent ?
LEAVEBLANK
Est quidem omnino turpis ista discordia , est tamen , quia plerumque evenit ut aliud auditores aliud iudices exigant , cum alioqui iis praecipue auditor affici debeat , quibus idem si foret iudex , maxime permoveretur .
LEAVEBLANK
Potest tamen fieri ut quamquam in his difficultatibus libro isti novitas lenocinetur , novitas apud nostros ;
LEAVEBLANK
apud Graecos enim est quiddam quamvis ex diverso , non tamen omnino dissimile .
LEAVEBLANK
Nam ut illis erat moris , leges quas ut contrarias prioribus legibus arguebant , aliarum collatione convincere , ita nobis inesse repetundarum legi quod postularemus , cum hac ipsa lege tum aliis colligendum fuit ;
LEAVEBLANK
quod nequaquam blandum auribus imperitorum , tanto maiorem apud doctos habere gratiam debet , quanto minorem apud indoctos habet .
LEAVEBLANK
Nos autem si placuerit recitare adhibituri sumus eruditissimum quemque .
LEAVEBLANK
Sed plane adhuc an sit recitandum examina tecum , omnesque quos ego movi in utraque parte calculos pone , idque elige in quo vicerit ratio .
LEAVEBLANK
A te enim ratio exigetur , nos excusabit obsequium .
LEAVEBLANK
Vale .
LEAVEBLANK
C. Plinius Calcisio suo s.
LEAVEBLANK
Assem para et accipe auream fabulam , fabulas immo ;
LEAVEBLANK
nam me priorum nova admonuit , nec refert a qua potissimum incipiam .
LEAVEBLANK
Verania Pisonis graviter iacebat , huius dico Pisonis , quem Galba adoptavit .
LEAVEBLANK
Ad hanc Regulus venit .
LEAVEBLANK
Primum impudentiam hominis , qui venerit ad aegram , cuius marito inimicissimus , ipsi invisissimus fuerat .
LEAVEBLANK
Esto , si venit tantum ;
LEAVEBLANK
at ille etiam proximus toro sedit , quo die qua hora nata esset interrogavit .
LEAVEBLANK
Ubi audiit , componit vultum intendit oculos movet labra , agitat digitos computat .
LEAVEBLANK
Nihil .
LEAVEBLANK
Ut diu miseram exspectatione suspendit , " habes " inquit " climacterium tempus sed evades .
LEAVEBLANK
Quod ut tibi magis liqueat , haruspicem consulam , quem sum frequenter expertus . "
LEAVEBLANK
Nec mora , sacrificium facit , affirmat exta cum siderum significatione congruere .
LEAVEBLANK
Illa ut in periculo credula poscit codicillos , legatum Regulo scribit .
LEAVEBLANK
Mox ingravescit , clamat moriens hominem nequam perfidum ac plus etiam quam periurum , qui sibi per salutem filii peierasset .
LEAVEBLANK
Facit hoc Regulus non minus scelerate quam frequenter , quod iram deorum , quos ipse cotidie fallit , in caput infelicis pueri detestatur .
LEAVEBLANK
Velleius Blaesus ille locuples consularis novissima valetudine conflictabatur :
LEAVEBLANK
cupiebat mutare testamentum .
LEAVEBLANK
Regulus qui speraret aliquid ex novis tabulis , quia nuper captare eum coeperat , medicos hortari rogare , quoquo modo spiritum homini prorogarent .
LEAVEBLANK
Postquam signatum est testamentum , mutat personam , vertit allocutionem isdemque medicis : "
LEAVEBLANK
Quousque miserum cruciatis ?
LEAVEBLANK
quid invidetis bona morte , cui dare vitam non potestis ? "
LEAVEBLANK
Moritur Blaesus et , tamquam omnia audisset , Regulo ne tantulum quidem .
LEAVEBLANK
Sufficiunt duae fabulae , an scholastica lege tertiam poscis ?
LEAVEBLANK
est unde fiat .
LEAVEBLANK
Aurelia ornata femina signatura testamentum sumpserat pulcherrimas tunicas .
LEAVEBLANK
Regulus cum venisset ad signandum , " Rogo " inquit " has mihi leges . "
LEAVEBLANK
Aurelia ludere hominem putabat , ille serio instabat ;
LEAVEBLANK
ne multa , coegit mulierem aperire tabulas ac sibi tunicas quas erat induta legare ;
LEAVEBLANK
observavit scribentem , inspexit an scripsisset .
LEAVEBLANK
Et Aurelia quidem vivit , ille tamen istud tamquam morituram coegit .
LEAVEBLANK
Et hic hereditates , hic legata quasi mereatur accipit .
LEAVEBLANK
á¼Î»Î»á½° ÏÎ¯ Î´Î¹Î±ÏÎµÎ¯Î½Î¿Î¼Î±Î¹ in ea civitate , in qua iam pridem non minora praemia , immo maiora nequitia et improbitas quam pudor et virtus habent ?
LEAVEBLANK
Aspice Regulum , qui ex paupere et tenui ad tantas opes per flagitia processit , ut ipse mihi dixerit , cum consuleret quam cito sestertium sescentiens impleturus esset , invenisse se exta duplicia , quibus portendi miliens et ducentiens habiturum .
LEAVEBLANK
Et habebit , si modo ut coepit , aliena testamenta , quod est improbissimum genus falsi , ipsis quorum sunt illa dictaverit .
LEAVEBLANK
Vale .
LEAVEBLANK
C. Plinius Calvisio Rufo suo s.
LEAVEBLANK
Nescio an ullum iucundius tempus exegerim , quam quo nuper apud Spurinnam fui , adeo quidem ut neminem magis in senectute , si modo senescere datum est , aemulari velim ;
LEAVEBLANK
nihil est enim illo vitae genere distinctius .
LEAVEBLANK
Me autem ut certus siderum cursus ita vita hominum disposita delectat .
LEAVEBLANK
Senum praesertim :
LEAVEBLANK
nam iuvenes confusa adhuc quaedam et quasi turbata non indecent , senibus placida omnia et ordinata conveniunt , quibus industria sera turpis ambitio est .
LEAVEBLANK
Hanc regulam Spurinna constantissime servat ;
LEAVEBLANK
quin etiam parva haec - parva si non cotidie fiant - ordine quodam et velut orbe circumagit .
LEAVEBLANK
Mane lectulo continetur , hora secunda calceos poscit , ambulat milia passuum tria nec minus animum quam corpus exercet .
LEAVEBLANK
Si adsunt amici , honestissimi sermones explicantur ;
LEAVEBLANK
si non , liber legitur , interdum etiam praesentibus amicis , si tamen illi non gravantur .
LEAVEBLANK
Deinde considit , et liber rursus aut sermo libro potior ;
LEAVEBLANK
mox vehiculum ascendit , assumit uxorem singularis exempli vel aliquem amicorum , ut me proxime .
LEAVEBLANK
Quam pulchrum illud , quam dulce secretum .
LEAVEBLANK
quantum ibi antiquitatis .
LEAVEBLANK
quae facta , quos viros audias .
LEAVEBLANK
quibus praeceptis imbuare .
LEAVEBLANK
quamvis ille hoc temperamentum modestiae suae indixerit , ne praecipere videatur .
LEAVEBLANK
Peractis septem milibus passuum iterum ambulat mille , iterum residit vel se cubiculo ac stilo reddit .
LEAVEBLANK
Scribit enim et quidem utraque lingua lyrica doctissima ;
LEAVEBLANK
mira illis dulcedo , mira suavitas , mira hilaritas , cuius gratiam cumulat sanctitas scribentis .
LEAVEBLANK
Ubi hora balinei nuntiata est - est autem hieme nona , aestate octava - , in sole , si caret vento , ambulat nudus .
LEAVEBLANK
Deinde movetur pila vehementer et diu ;
LEAVEBLANK
nam hoc quoque exercitationis genere pugnat cum senectute .
LEAVEBLANK
Lotus accubat et paulisper cibum differt ;
LEAVEBLANK
interim audit legentem remissius aliquid et dulcius .
LEAVEBLANK
Per hoc omne tempus liberum est amicis vel eadem facere vel alia si malint .
LEAVEBLANK
Apponitur cena non minus nitida quam frugi , in argento puro et antiquo ;
LEAVEBLANK
sunt in usu et Corinthia , quibus delectatur nec afficitur .
LEAVEBLANK
Frequenter comoedis cena distinguitur , ut voluptates quoque studiis condiantur .
LEAVEBLANK
Sumit aliquid de nocte et aestate ;
LEAVEBLANK
nemini hoc longum est ;
LEAVEBLANK
tanta comitate convivium trahitur .
LEAVEBLANK
Inde illi post septimum et septuagensimum annum aurium oculorum vigor integer , inde agile et vividum corpus solaque ex senectute prudentia .
LEAVEBLANK
Hanc ego vitam voto et cogitatione praesumo , ingressurus avidissime , ut primum ratio aetatis receptui canere permiserit .
LEAVEBLANK
Interim mille laboribus conteror , quorum mihi et solacium et exemplum est idem Spurinna ;
LEAVEBLANK
nam ille quoque , quoad honestum fuit , obiit officia , gessit magistratus , provincias rexit , multoque labore hoc otium meruit .
LEAVEBLANK
Igitur eundem mihi cursum , eundem terminum statuo , idque iam nunc apud te subsigno ut , si me longius evehi videris , in ius voces ad hanc epistulam meam et quiescere iubeas , cum inertiae crimen effugero .
LEAVEBLANK
Vale .
LEAVEBLANK
C. Plinius Vibio Maximo suo s.
LEAVEBLANK
Quod ipse amicis tuis obtulissem , si mihi eadem materia suppeteret , id nunc iure videor a te meis petiturus .
LEAVEBLANK
Arrianus Maturus Altinatium est princeps ;
LEAVEBLANK
cum dico princeps , non de facultatibus loquor , quae illi large supersunt , sed de castitate iustitia , gravitate prudentia .
LEAVEBLANK
Huius ego consilio in negotiis , iudicio in studiis utor ;
LEAVEBLANK
nam plurimum fide , plurimum veritate , plurimum intellegentia praestat .
LEAVEBLANK
Amat me - nihil possum ardentius dicere - ut tu .
LEAVEBLANK
Caret ambitu ;
LEAVEBLANK
ideo se in equestri gradu tenuit , cum facile possit ascendere altissimum .
LEAVEBLANK
Mihi tamen ornandus excolendusque est .
LEAVEBLANK
Itaque magni aestimo dignitati eius aliquid astruere inopinantis nescientis , immo etiam fortasse nolentis ;
LEAVEBLANK
astruere autem quod sit splendidum nec molestum .
LEAVEBLANK
Cuius generis quae prima occasio tibi , conferas in eum rogo ;
LEAVEBLANK
habebis me , habebis ipsum gratissimum debitorem .
LEAVEBLANK
Quamvis enim ista non appetat , tam grate tamen excipit , quam si concupiscat .
LEAVEBLANK
Vale .
LEAVEBLANK
C. Plinius Corelliae Hispullae suae s.
LEAVEBLANK
Cum patrem tuum gravissimum et sanctissimum virum suspexerim magis an amaverim dubitem , teque et in memoriam eius et in honorem tuum unice diligam , cupiam necesse est atque etiam quantum in me fuerit enitar , ut filius tuus avo similis exsistat ;
LEAVEBLANK
equidem malo materno , quamquam illi paternus etiam clarus spectatusque contigerit , pater quoque et patruus illustri laude conspicui .
LEAVEBLANK
Quibus omnibus ita demum similis adolescet , si imbutus honestis artibus fuerit , quas plurimum refert a quo potissimum accipiat .
LEAVEBLANK
Adhuc illum pueritiae ratio intra contubernium tuum tenuit , praeceptores domi habuit , ubi est erroribus modica vel etiam nulla materia .
LEAVEBLANK
Iam studia eius extra limen proferenda sunt , iam circumspiciendus rhetor Latinus , cuius scholae severitas pudor in primis castitas constet .
LEAVEBLANK
Adest enim adulescenti nostro cum ceteris naturae fortunaeque dotibus eximia corporis pulchritudo , cui in hoc lubrico aetatis non praeceptor modo sed custos etiam rectorque quaerendus est .
LEAVEBLANK
Videor ergo demonstrare tibi posse Iulium Genitorem .
LEAVEBLANK
Amatur a me ;
LEAVEBLANK
iudicio tamen meo non obstat caritas hominis , quae ex iudicio nata est .
LEAVEBLANK
Vir est emendatus et gravis , paulo etiam horridior et durior , ut in hac licentia temporum .
LEAVEBLANK
Quantum eloquentia valeat , pluribus credere potes , nam dicendi facultas aperta et exposita statim cernitur ;
LEAVEBLANK
vita hominum altos recessus magnasque latebras habet , cuius pro Genitore me sponsorem accipe .
LEAVEBLANK
Nihil ex hoc viro filius tuus audiet nisi profuturum , nihil discet quod nescisse rectius fuerit , nec minus saepe ab illo quam a te meque admonebitur , quibus imaginibus oneretur , quae nomina et quanta sustineat .
LEAVEBLANK
Proinde faventibus dis trade eum praeceptori , a quo mores primum mox eloquentiam discat , quae male sine moribus discitur .
LEAVEBLANK
Vale .
LEAVEBLANK
C. Plinius Caecilio Macrino suo s.
LEAVEBLANK
Quamvis et amici quos praesentes habebam , et sermones hominum factum meum comprobasse videantur , magni tamen aestimo scire quid sentias tu .
LEAVEBLANK
Nam cuius integra re consilium exquirere optassem , huius etiam peracta iudicium nosse mire concupisco .
LEAVEBLANK
Cum publicum opus mea pecunia incohaturus in Tuscos excucurrissem , accepto ut praefectus aerari commeatu , legati provinciae Baeticae , questuri de proconsulatu Caecili Classici , advocatum me a senatu petiverunt .
LEAVEBLANK
Collegae optimi meique amantissimi , de communis officii necessitatibus praelocuti , excusare me et eximere temptarunt .
LEAVEBLANK
Factum est senatus consultum perquam honorificum , ut darer provincialibus patronus si ab ipso me impetrassent .
LEAVEBLANK
Legati rursus inducti iterum me iam praesentem advocatum postulaverunt , implorantes fidem meam quam essent contra Massam Baebium experti , allegantes patrocini foedus .
LEAVEBLANK
Secuta est senatus clarissima assensio , quae solet decreta praecurrere .
LEAVEBLANK
Tum ego " Desino " inquam , " patres conscripti , putare me iustas excusationis causas attulisse . "
LEAVEBLANK
Placuit et modestia sermonis et ratio .
LEAVEBLANK
Compulit autem me ad hoc consilium non solum consensus senatus , quamquam hic maxime , verum et alii quidam minores , sed tamen numeri .
LEAVEBLANK
Veniebat in mentem priores nostros etiam singulorum hospitum iniurias voluntariis accusationibus exsecutos , quo deformius arbitrabar publici hospitii iura neglegere .
LEAVEBLANK
Praeterea cum recordarer , quanta pro isdem Baeticis superiore advocatione etiam pericula subissem , conservandum veteris officii meritum novo videbatur .
LEAVEBLANK
Est enim ita comparatum ut antiquiora beneficia subvertas , nisi illa posterioribus cumules .
LEAVEBLANK
Nam quamlibet saepe obligati , si quid unum neges , hoc solum meminerunt quod negatum est .
LEAVEBLANK
Ducebar etiam quod decesserat Classicus , amotumque erat quod in eiusmodi causis solet esse tristissimum , periculum senatoris .
LEAVEBLANK
Videbam ergo advocationi meae non minorem gratiam quam si viveret ille propositam , invidiam nullam .
LEAVEBLANK
In summa computabam , si munere hoc iam tertio fungerer , faciliorem mihi excusationem fore , si quis incidisset , quem non deberem accusare .
LEAVEBLANK
Nam cum est omnium officiorum finis aliquis , tum optime libertati venia obsequio praeparatur .
LEAVEBLANK
Audisti consilii mei motus :
LEAVEBLANK
superest alterutra ex parte iudicium tuum , in quo mihi aeque iucunda erit simplicitas dissentientis quam comprobantis auctoritas .
LEAVEBLANK
Vale .
LEAVEBLANK
C. Plinius Baebio Macro suo s.
LEAVEBLANK
Pergratum est mihi quod tam diligenter libros avunculi mei lectitas , ut habere omnes velis quaerasque qui sint omnes .
LEAVEBLANK
Fungar indicis partibus , atque etiam quo sint ordine scripti notum tibi faciam ;
LEAVEBLANK
est enim haec quoque studiosis non iniucunda cognitio .
LEAVEBLANK
" De iaculatione equestri unus " ;
LEAVEBLANK
hunc cum praefectus alae militaret , pari ingenio curaque composuit . "
LEAVEBLANK
De vita Pomponi Secundi duo " ;
LEAVEBLANK
a quo singulariter amatus hoc memoriae amici quasi debitum munus exsolvit .
LEAVEBLANK
" Bellorum Germaniae viginti " ;
LEAVEBLANK
quibus omnia quae cum Germanis gessimus bella collegit .
LEAVEBLANK
Incohavit cum in Germania militaret , somnio monitus :
LEAVEBLANK
astitit ei quiescenti Drusi Neronis effigies , qui Germaniae latissime victor ibi periit , commendabat memoriam suam orabatque ut se ab iniuria oblivionis assereret .
LEAVEBLANK
" Studiosi tres " , in sex volumina propter amplitudinem divisi , quibus oratorem ab incunabulis instituit et perficit . "
LEAVEBLANK
Dubii sermonis octo " :
LEAVEBLANK
scripsit sub Nerone novissimis annis , cum omne studiorum genus paulo liberius et erectius periculosum servitus fecisset .
LEAVEBLANK
" A fine Aufidi Bassi triginta unus . "
LEAVEBLANK
"
LEAVEBLANK
Naturae historiarum triginta septem " , opus diffusum eruditum , nec minus varium quam ipsa natura .
LEAVEBLANK
Miraris quod tot volumina multaque in his tam scrupulosa homo occupatus absolverit ?
LEAVEBLANK
Magis miraberis si scieris illum aliquamdiu causas actitasse , decessisse anno sexto et quinquagensimo , medium tempus distentum impeditumque qua officiis maximis qua amicitia principum egisse .
LEAVEBLANK
Sed erat acre ingenium , incredibile studium , summa vigilantia .
LEAVEBLANK
Lucubrare Vulcanalibus incipiebat non auspicandi causa sed studendi statim a nocte multa , hieme vero ab hora septima vel cum tardissime octava , saepe sexta .
LEAVEBLANK
Erat sane somni paratissimi , non numquam etiam inter ipsa studia instantis et deserentis .
LEAVEBLANK
Ante lucem ibat ad Vespasianum imperatorem - nam ille quoque noctibus utebatur - , inde ad delegatum sibi officium .
LEAVEBLANK
Reversus domum quod reliquum temporis studiis reddebat .
LEAVEBLANK
Post cibum saepe - quem interdiu levem et facilem veterum more sumebat - aestate si quid otii iacebat in sole , liber legebatur , adnotabat excerpebatque .
LEAVEBLANK
Nihil enim legit quod non excerperet ;
LEAVEBLANK
dicere etiam solebat nullum esse librum tam malum ut non aliqua parte prodesset .
LEAVEBLANK
Post solem plerumque frigida lavabatur , deinde gustabat dormiebatque minimum ;
LEAVEBLANK
mox quasi alio die studebat in cenae tempus .
LEAVEBLANK
Super hanc liber legebatur adnotabatur , et quidem cursim .
LEAVEBLANK
Memini quendam ex amicis , cum lector quaedam perperam pronuntiasset , revocasse et repeti coegisse ;
LEAVEBLANK
huic avunculum meum dixisse : "
LEAVEBLANK
Intellexeras nempe ? "
LEAVEBLANK
Cum ille adnuisset , " Cur ergo revocabas ?
LEAVEBLANK
decem amplius versus hac tua interpellatione perdidimus . "
LEAVEBLANK
Tanta erat parsimonia temporis .
LEAVEBLANK
Surgebat aestate a cena luce , hieme intra primam noctis et tamquam aliqua lege cogente .
LEAVEBLANK
Haec inter medios labores urbisque fremitum .
LEAVEBLANK
In secessu solum balinei tempus studiis eximebatur - cum dico balinei , de interioribus loquor ;
LEAVEBLANK
nam dum destringitur tergiturque , audiebat aliquid aut dictabat - .
LEAVEBLANK
In itinere quasi solutus ceteris curis , huic uni vacabat :
LEAVEBLANK
ad latus notarius cum libro et pugillaribus , cuius manus hieme manicis muniebantur , ut ne caeli quidem asperitas ullum studii tempus eriperet ;
LEAVEBLANK
qua ex causa Romae quoque sella vehebatur .
LEAVEBLANK
Repeto me correptum ab eo , cur ambularem : "
LEAVEBLANK
poteras " inquit " has horas non perdere " ;
LEAVEBLANK
nam perire omne tempus arbitrabatur , quod studiis non impenderetur .
LEAVEBLANK
Hac intentione tot ista volumina peregit electorumque commentarios centum sexaginta mihi reliquit , opisthographos quidem et minutissimis scriptos ;
LEAVEBLANK
qua ratione multiplicatur hic numerus .
LEAVEBLANK
Referebat ipse potuisse se , cum procuraret in Hispania , vendere hos commentarios Larcio Licino quadringentis milibus nummum ;
LEAVEBLANK
et tunc aliquanto pauciores erant .
LEAVEBLANK
Nonne videtur tibi recordanti , quantum legerit quantum scripserit , nec in officiis ullis nec in amicitia principis fuisse ;
LEAVEBLANK
rursus cum audis quid studiis laboris impenderit , nec scripsisse satis nec legisse ?
LEAVEBLANK
Quid est enim quod non aut illae occupationes impedire aut haec instantia non possit efficere ?
LEAVEBLANK
Itaque soleo ridere cum me quidam studiosum vocant , qui si comparer illi sum desidiosissimus .
LEAVEBLANK
Ego autem tantum , quem partim publica partim amicorum officia distringunt ?
LEAVEBLANK
quis ex istis , qui tota vita litteris assident , collatus illi non quasi somno et inertiae deditus erubescat ?
LEAVEBLANK
Extendi epistulam cum hoc solum quod requirebas scribere destinassem , quos libros reliquisset ;
LEAVEBLANK
confido tamen haec quoque tibi non minus grata quam ipsos libros futura , quae te non tantum ad legendos eos verum etiam ad simile aliquid elaborandum possunt aemulationis stimulis excitare .
LEAVEBLANK
Vale .
LEAVEBLANK
C. Plinius Annio Severo suo s.
LEAVEBLANK
Ex hereditate quae mihi obvenit , emi proxime Corinthium signum , modicum quidem sed festivum et expressum , quantum ego sapio , qui fortasse in omni re , in hac certe perquam exiguum sapio :
LEAVEBLANK
hoc tamen signum ego quoque intellego .
LEAVEBLANK
Est enim nudum , nec aut vitia si qua sunt celat , aut laudes parum ostentat .
LEAVEBLANK
Effingit senem stantem ;
LEAVEBLANK
ossa musculi nervi , venae rugae etiam ut spirantis apparent ;
LEAVEBLANK
rari et cedentes capilli , lata frons , contracta facies , exile collum ;
LEAVEBLANK
pendent lacerti , papillae iacent , venter recessit ;
LEAVEBLANK
a tergo quoque eadem aetas ut a tergo .
LEAVEBLANK
Aes ipsum , quantum verus color indicat , vetus et antiquum ;
LEAVEBLANK
talia denique omnia , ut possint artificum oculos tenere , delectare imperitorum .
LEAVEBLANK
Quod me quamquam tirunculum sollicitavit ad emendum .
LEAVEBLANK
Emi autem non ut haberem domi - neque enim ullum adhuc Corinthium domi habeo - , verum ut in patria nostra celebri loco ponerem , ac potissimum in Iovis templo ;
LEAVEBLANK
videtur enim dignum templo dignum deo donum .
LEAVEBLANK
Tu ergo , ut soles omnia quae a me tibi iniunguntur , suscipe hanc curam , et iam nunc iube basim fieri , ex quo voles marmore , quae nomen meum honoresque capiat , si hos quoque putabis addendos .
LEAVEBLANK
Ego signum ipsum , ut primum invenero aliquem qui non gravetur , mittam tibi vel ipse - quod mavis - afferam mecum .
LEAVEBLANK
Destino enim , si tamen officii ratio permiserit , excurrere isto .
LEAVEBLANK
Gaudes quod me venturum esse polliceor , sed contrahes frontem , cum adiecero " ad paucos dies " :
LEAVEBLANK
neque enim diutius abesse me eadem haec quae nondum exire patiuntur .
LEAVEBLANK
Vale .
LEAVEBLANK
C. Plinius Caninio Rufo suo s.
LEAVEBLANK
Modo nuntiatus est Silius Italicus in Neapolitano suo inedia finisse vitam .
LEAVEBLANK
Causa mortis valetudo .
LEAVEBLANK
Erat illi natus insanabilis clavus , cuius taedio ad mortem irrevocabili constantia decucurrit usque ad supremum diem beatus et felix , nisi quod minorem ex liberis duobus amisit , sed maiorem melioremque florentem atque etiam consularem reliquit .
LEAVEBLANK
Laeserat famam suam sub Nerone - credebatur sponte accusasse - , sed in Vitelli amicitia sapienter se et comiter gesserat , ex proconsulatu Asiae gloriam reportaverat , maculam veteris industriae laudabili otio abluerat .
LEAVEBLANK
Fuit inter principes civitatis sine potentia , sine invidia :
LEAVEBLANK
salutabatur colebatur , multumque in lectulo iacens cubiculo semper , non ex fortuna frequenti , doctissimis sermonibus dies transigebat , eum a scribendo vacaret .
LEAVEBLANK
Scribebat carmina maiore cura quam ingenio , non numquam iudicia hominum recitationibus experiebatur .
LEAVEBLANK
Novissime ita suadentibus annis ab urbe secessit , seque in Campania tenuit , ac ne adventu quidem novi principis inde commotus est :
LEAVEBLANK
magna Caesaris laus sub quo hoc liberum fuit , magna illius qui hac libertate ausus est uti .
LEAVEBLANK
Erat ÏÎ¹Î»ÏÎºÎ±Î»Î¿C usque ad emacitatis reprehensionem .
LEAVEBLANK
Plures isdem in locis villas possidebat , adamatisque novis priores neglegebat .
LEAVEBLANK
Multum ubique librorum , multum statuarum , multum imaginum , quas non habebat modo , verum etiam venerabatur , Vergili ante omnes , cuius natalem religiosius quam suum celebrabat , Neapoli maxime , ubi monimentum eius adire ut templum solebat .
LEAVEBLANK
In hac tranquillitate annum quintum et septuagensimum excessit , delicato magis corpore quam infirmo ;
LEAVEBLANK
utque novissimus a Nerone factus est consul , ita postremus ex omnibus , quos Nero consules fecerat , decessit .
LEAVEBLANK
Illud etiam notabile :
LEAVEBLANK
ultimus ex Neronianis consularibus obiit , quo consule Nero periit .
LEAVEBLANK
Quod me recordantem fragilitatis humanae miseratio subit .
LEAVEBLANK
Quid enim tam circumcisum tam breve quam hominis vita longissima ?
LEAVEBLANK
An non videtur tibi Nero modo modo fuisse ?
LEAVEBLANK
cum interim ex iis , qui sub illo gesserant consulatum , nemo iam superest .
LEAVEBLANK
Quamquam quid hoc miror ?
LEAVEBLANK
Nuper L. Piso , pater Pisonis illius , qui Valerio Festo per summum facinus in Africa occisus est , dicere solebat neminem se videre in senatu , quem consul ipse sententiam rogavisset .
LEAVEBLANK
Tam angustis terminis tantae multitudinis vivacitas ipsa concluditur , ut mihi non venia solum dignae , verum etiam laude videantur illae regiae lacrimae ;
LEAVEBLANK
nam ferunt Xersen , cum immensum exercitum oculis obisset , illacrimasse , quod tot milibus tam brevis immineret occasus .
LEAVEBLANK
Sed tanto magis hoc , quidquid est temporis futilis et caduci , si non datur factis - nam horum materia in aliena manu - , certe studiis proferamus , et quatenus nobis denegatur diu vivere , relinquamus aliquid , quo nos vixisse testemur .
LEAVEBLANK
Scio te stimulis non egere :
LEAVEBLANK
me tamen tui caritas evocat , ut currentem quoque instigem , sicut tu soles me .
LEAVEBLANK
á¼Î³Î±Î¸á½´ Î´á¾½ á¼ÏÎ¹C cum invicem se mutuis exhortationibus amici ad amorem immortalitatis exacuunt .
LEAVEBLANK
Vale .
LEAVEBLANK
C. Plinius Suetonio Tranquillo suo s.
LEAVEBLANK
Facis pro cetera reverentia quam mihi praestas , quod tam sollicite petis ut tribunatum , quem a Neratio Marcello clarissimo viro impetravi tibi , in Caesennium Silvanum propinquum tuum transferam .
LEAVEBLANK
Mihi autem sicut iucundissimum ipsum te tribunum , ita non minus gratum alium per te videre .
LEAVEBLANK
Neque enim esse congruens arbitror , quem augere honoribus cupias , huic pietatis titulis invidere , qui sunt omnibus honoribus pulchriores .
LEAVEBLANK
Video etiam , cum sit egregium et mereri beneficia et dare , utramque te laudem simul assecuturum , si quod ipse meruisti alii tribuas .
LEAVEBLANK
Praeterea intellego mihi quoque gloriae fore , si ex hoc tuo facto non fuerit ignotum amicos meos non gerere tantum tribunatus posse verum etiam dare .
LEAVEBLANK
Quare ego vero honestissimae voluntati tuae pareo .
LEAVEBLANK
Neque enim adhuc nomen in numeros relatum est , ideoque liberum est nobis Silvanum in locum tuum subdere ;
LEAVEBLANK
cui cupio tam gratum esse munus tuum , quam tibi meum est .
LEAVEBLANK
Vale .
LEAVEBLANK
C. Plinius Cornelio Miniciano suo s.
LEAVEBLANK
Possum iam perscribere tibi quantum in publica provinciae Baeticae causa laboris exhauserim .
LEAVEBLANK
Nam fuit multiplex , actaque est saepius cum magna varietate .
LEAVEBLANK
Unde varietas , unde plures actiones ?
LEAVEBLANK
Caecilius Classicus , homo foedus et aperte malus , proconsulatum in ea non minus violenter quam sordide gesserat , eodem anno quo in Africa Marius Priscus .
LEAVEBLANK
Erat autem Priscus ex Baetica , ex Africa Classicus .
LEAVEBLANK
Inde dictum Baeticorum , ut plerumque dolor etiam venustos facit , non illepidum ferebatur : "
LEAVEBLANK
Dedi malum et accepi . "
LEAVEBLANK
Sed Marium una civitas publice multique privati reum peregerunt , in Classicum tota provincia incubuit .
LEAVEBLANK
Ille accusationem vel fortuita vel voluntaria morte praevertit .
LEAVEBLANK
Nam fuit mors eius infamis , ambigua tamen :
LEAVEBLANK
ut enim credibile videbatur voluisse exire de vita , cum defendi non posset , ita mirum pudorem damnationis morte fugisse , quem non puduisset damnanda committere .
LEAVEBLANK
Nihilo minus Baetica etiam in defuncti accusatione perstabat .
LEAVEBLANK
Provisum hoc legibus , intermissum tamen et post longam intercapedinem tunc reductum .
LEAVEBLANK
Addiderunt Baetici , quod simul socios ministrosque Classici detulerunt , nominatimque in eos inquisitionem postulaverunt .
LEAVEBLANK
Aderam Bacticis mecumque Lucceius Albinus , vir in dicendo copiosus ornatus ;
LEAVEBLANK
quem ego cum olim mutuo diligerem , ex hac officii societate amare ardentius coepi .
LEAVEBLANK
Habet quidem gloria , in studiis praesertim , quiddam á¼ÎºÎ¿Î¹Î½ÏÎ½Î·ÏÎ¿Î½ nobis tamen nullum certamen nulla contentio , cum uterque pari iugo non pro se sed pro causa niteretur , cuius et magnitudo et utilitas visa est postulare , ne tantum oneris singulis actionibus subiremus .
LEAVEBLANK
Verebamur ne nos dies ne vox ne latera deficerent , si tot crimina tot reos uno velut fasce complecteremur ;
LEAVEBLANK
deinde ne iudicum intentio multis nominibus multisque causis non lassaretur modo verum etiam confunderetur ;
LEAVEBLANK
mox ne gratia singulorum collata atque permixta pro singulis quoque vires omnium acciperet ;
LEAVEBLANK
postremo ne potentissimi vilissimo quoque quasi piaculari dato alienis poenis elaberentur .
LEAVEBLANK
Etenim tum maxime favor et ambitio dominatur , cum sub aliqua specie severitatis delitescere potest .
LEAVEBLANK
Erat in consilio Sertorianum illud exemplum , qui robustissimum et infirmissimum militem iussit caudam equi - reliqua nosti .
LEAVEBLANK
Nam nos quoque tam numerosum agmen reorum ita demum videbamus posse superari , si per singulos carperetur .
